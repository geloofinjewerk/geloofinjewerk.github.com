---
comments: true
date: 2009-10-08 08:00:11
excerpt: 'Vroeger was mijn droom dat alle christenen één dag per week minder gingen
  werken, dat is nu veranderd, het is nu bijna andersom geworden: dat alle christenen
  een dag per week méér gaan werken.'
image: /images/2009/10/Werken.jpg
layout: post
slug: mijn-droom-voor-het-lichaam-van-christus
title: Mijn droom voor het lichaam van Christus
wordpress_id: 348
categories:
- Achter de schermen
tags:
- 365 dagen
- dagelijks leven
- evangelisatie
- gewone christen
- opdracht
- plicht
- Sacred-Secular Divide
- scheiding kerk en werk
---

Vroeger was mijn droom dat alle christenen één dag per week minder gingen werken zodat ze die dag konden besteden aan werk in de kerk en aan evangelisatie. Op die manier zouden er veel meer ongelovigen bereikt worden, zouden kerken bloeien en zou “de kring van hen die behouden worden dagelijks uitbreiden”, dacht ik.

Dat is nu veranderd, het is nu bijna andersom geworden: dat alle christenen een dag per week méér gaan werken. 

Mijn droom is dat we als kerken en gemeenten gaan inzien dat we het werk jarenlang eigenlijk genegeerd hebben. Dat we zullen zien hoe belangrijk God ons werk vindt en dat werken Gods wil is. Dat we begrijpen dat we juist op ons werk “voor de Heer” werken. Het is mijn droom dat we als lichaam van Christus zien dat onze werkplekken hele goede papieren hebben om als zendingsgebied te beschouwen. Dat onze werkende leden toegerust worden om in deze velden en wijngaarden te werken.

Kortom: dat het werk weer op de agenda komt te staan. Dat zou een getuigenis met zich meebrengen, dat zou ongelovigen laten zien wie Jezus is, misschien zou de kring van hen die behouden worden wel dagelijks uitgebreid worden...

Droom jij mee?

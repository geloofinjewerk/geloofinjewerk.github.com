---
comments: true
date: 2009-12-03 08:00:22
excerpt: Wil jij ook vrucht dragen zoals een druif volle trossen voortbrengt? In dit
  artikel laat ik je precies zien wat dat betekent.
image: http://www.geloofinjewerk.nl/images/2009/11/De-Spiegel.jpg
layout: post
slug: vrucht-dragen-voor-dummies
title: Vrucht dragen voor dummies (en gevorderden)
wordpress_id: 645
categories:
- Identiteit in Christus
tags:
- Identiteit in Christus
- spiegel
- vrucht dragen
---

Vrachtwagens vol worden afgevoerd, de vogels pikken de op de grond gevallen resten en overal zijn blije gezichten te zien. Het is een goed wijnjaar: er zijn veel druiven en ze hebben een superkwaliteit.

Spiegel 4: “Ik ben de wijnstok en jullie zijn de ranken. Als iemand in Mij blijft en Ik in hem, zal hij veel vrucht dragen. Maar zonder Mij kun je niets doen.” [Joh. 15:5](http://www.biblija.net/biblija.cgi?m=Johannes+15%3A5&id18=1&pos=0&l=nl&set=10)

Wil jij ook vrucht dragen zoals een druif volle trossen voortbrengt? In dit artikel laat ik je precies zien wat dat betekent.





## De sleutel van vrucht dragen


De sleutel om vruchten voort te brengen vind je in het laatste deel van ons vers: “Maar zonder Mij kun je niets doen.”

De woorden “zonder Mij” betekenen letterlijk “gescheiden van Mij” of “los van Mij”. Het is dus belangrijk om dicht bij Jezus te blijven.



## Jezus blijft in jou, jij ook in Hem?


We hebben gezien dat je zonder Jezus niets kunt doen dat vrucht voortbrengt. Hoe kun je dan mét Jezus dingen doen die wel vrucht voortbrengen? Het antwoord vinden we in het tweede deel van ons vers: “Als iemand in Mij blijft en Ik in hem, zal hij veel vrucht dragen.”

Dit is de voorwaarde voor vrucht dragen, jij in Hem en Hij in jou. Ook op je werk, ook van 9 tot 5.

![Afbeelding van een wijngaard](http://www.geloofinjewerk.nl/images/2009/12/wijngaard.jpg)



## Alleen van Jezus tappen


De wijnstok is net zoiets als de stam van een boom: hij heeft [wortels in de grond](/2009/10/22/hoe-je-kunt-overleven-in-geestelijke-droogte/) en groeit omhoog. De ranken zijn net als de takken van een boom: ze groeien uit de stam en halen uit de stam hun levenssappen. Ze ontwikkelen bladeren en brengen vrucht voort.

In [Ezechiël 17](http://www.biblija.net/biblija.cgi?m=Ezechi%EBl+17&id18=1&pos=0&l=nl&set=10) vind je het verhaal van een adelaar en een wijnstok. De ranken van de wijnstok richten zich op de adelaar (een machthebber), want ze willen daar hun water vandaan halen. En dat terwijl de wijnstok in waterrijke grond geplant is.

![Druiventros](http://www.geloofinjewerk.nl/images/2009/12/Druiventros.jpg)De levenssappen van de druivenranken komen uit de wijnstok. Andere bronnen bieden niet de voedingsstoffen die ze nodig hebben om te groeien en om vruchten voort te brengen.

Zo is het ook belangrijk dat jij je niet richt op een adelaar (je werk, je baas?) maar dat je je kracht haalt uit de wijnstok: Jezus.

Jij kunt ook vrucht dragen zoals een druif volle trossen voortbrengt. Hou dit altijd in gedachten:

_Je **identiteit** ligt vast, je bent een rank van de ware wijnstok. Maar je **relatie** met de wijnstok is variabel, zorg dat je in Hem blijft._



## Lees de hele serie


Deze post is onderdeel van de [serie De Spiegel](/2009/11/09/kijk-eens-wat-vaker-in-de-spiegel/), over je identiteit in Christus. In deze serie bekijken we wat dat betekent voor jou als christen in je werk. Het [begin van de serie](/2009/11/09/kijk-eens-wat-vaker-in-de-spiegel/) vind je [hier](/2009/11/09/kijk-eens-wat-vaker-in-de-spiegel/).



Foto door: [fcphoto](http://www.flickr.com/photos/fcphoto/178873032/).

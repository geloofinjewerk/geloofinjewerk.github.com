---
comments: true
date: 2009-11-05 08:00:15
excerpt: 'Zou God verstand hebben van ons werk? Zo ja, kan Hij ons daarin dan ook
  helpen? Spreekt Hij over werkgerelateerde zaken? '
image: http://www.geloofinjewerk.nl/images/2009/11/Oordopjes.jpg
layout: post
slug: spreekt-god-in-je-werk
title: Spreekt God in je werk?
wordpress_id: 457
categories:
- Heilige Geest
tags:
- Daniël
- Gods stem verstaan
---

Rinze Beursken liet een [eerlijke reactie](/2009/09/14/samuel-4-vreemde-opdrachten-van-god/comment-page-1/#comment-26) achter op het artikel [Samuël: 4 vreemde opdrachten van God](/2009/09/14/samuel-4-vreemde-opdrachten-van-god/):

_“Echt Gods stem verstaan vind ik lastig. Ik denk wel degelijk dat God ook in mijn werk wil spreken maar meer aangaande de relaties die ik heb met collega’s e.d. dan over werktechnische aspecten.”_


Toen Daniël aan het Babylonische hof van koning Nebukadnessar was, schonk God hem wijsheid, kennis en verstand van de cultuur en was Daniël in staat om visioenen en dromen uit te leggen. Hij kreeg zelfs de droom van Nebukadnessar uitgelegd in een nachtelijk visioen. (Meer over Daniël vind je in [Daniël: medewerker van het jaar](/2009/07/16/daniel-medewerker-van-het-jaar/).)

Nu is dit een hele extreme situatie, maar zou God verstand hebben van ons werk? Zou Hij weten hoe je een goede administratie voert, hoe je een huis bouwt of hoe je software programmeert? Zo ja, kan Hij ons daarin dan ook helpen?

Ik ben benieuwd naar jouw ervaringen hiermee. Heeft God je wel eens iets werkgerelateerds laten zien? Bijvoorbeeld de oorzaak van een vervelende bug, een fout in de administratie of een oplossing voor een vervelende klant? Denk je dat dit überhaupt kan?

 Laat jouw mening en/of ervaring horen in de reacties hieronder!

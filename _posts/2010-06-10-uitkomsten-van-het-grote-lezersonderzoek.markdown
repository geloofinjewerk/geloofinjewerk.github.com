---
comments: true
date: 2010-06-10 08:00:50
excerpt: De afgelopen weken heb ik een lezersonderzoek uitgevoerd om samen met onze
  lezers te bekijken hoe onze reis tot nu toe bevalt en waar verbeteringen mogelijk
  zijn. Hier vind je de ontzettend interessante uitkomsten daarvan!
image: /images/2010/06/lezersonderzoek-vragen.png
layout: post
slug: uitkomsten-van-het-grote-lezersonderzoek
title: Uitkomsten van het Grote Lezersonderzoek
wordpress_id: 1777
categories:
- Achter de schermen
tags:
- lezersonderzoek
---

De afgelopen weken heb ik een lezersonderzoek uitgevoerd om samen met onze lezers te bekijken hoe onze reis tot nu toe bevalt en waar verbeteringen mogelijk zijn.

In dit artikel laat ik de uitkomsten van dat onderzoek zien en maak ik natuurlijk ook de prijswinnaar bekend! Als je voor 7 juni het onderzoek invulde maakte je kans op het boek Yes! ‘t is weer maandag van Mark Greene.



De algemene indruk van de lezers is positief, de tendens die door alle ingevulde onderzoeken heen te zien was is die van tevredenheid. De overgrote meerderheid is tevreden en positief over Geloof in je werk. Dat is natuurlijk ontzettend leuk om te horen, maar ik ben toch ook wel heel benieuwd naar de verbeterpunten.


## De website


Over het design van de website waren de meningen verdeeld:



	
  * 50% vond het design ‘prima’

	
  * 50% vond het design ‘gaat wel’


Enkele opmerkingen over de website waren:

	
  * ‘Het design is fraai en strak maar te steriel.’

	
  * ‘Ik mis een overzicht van alle artikelen.’

	
  * ‘Ik zou de artikelen verdelen op thema.’


Dit zijn hele bruikbare tips, waar ik zeker mee aan de slag ga.


## De artikelen


Momenteel verschijnt er twee keer per week een nieuw artikel op de Geloof in je werk website. 18% van de lezers vindt dit te vaak. Zelf heb ik de laatste tijd ook nagedacht over de frequentie van de artikelen.

Dit zorgt voor een belangrijke verandering die ik ga doorvoeren: vanaf volgende week verschijnt er **één keer per week** een artikel in plaats van twee keer per week.

Het schrijven van één artikel per week in plaats van twee artikelen per week zorgt ervoor dat ik meer tijd en aandacht aan dat ene artikel kan besteden en een kwalitatief hoogwaardiger artikel kan publiceren.


## De onderwerpen


Een vraag in het onderzoek waar ik hoge verwachtingen van had was de vraag over welke onderwerpen je meer artikelen zou willen zien. De uitkomst daarvan heb ik in een grafiek gezet:
![Afbeelding van een grafiek met onderwerpen als uitkomst van het lezersonderzoek](/images/2010/06/lezersonderzoek-onderwerpen.png)

Zoals je ziet is er veel behoefte aan artikelen over passie/motivatie, getuigen/evangeliseren, gezag/autoriteit en relaties met collega’s.

Je zult hier de komende tijd zeker artikelen over zien verschijnen! Afgelopen maandag is reeds een [artikel over getuigen/evangeliseren](/2010/06/07/12-manieren-om-te-getuigen-zonder-je-baan-te-verliezen/) verschenen (zonder dat ik de uitkomsten van het lezersonderzoek had gezien!). Volgende week verschijnt een artikel over omgaan met gezag en ik heb ook een aantal artikelen over relaties (met collega’s) in de planning staan.

Als je nog niet geabonneerd bent op de artikelen: [hier kun je je gratis aanmelden](/abonneren/). Dan mis je niks!


## De Geloof in je werk Nieuwsbrief


De lezers die ook geabonneerd zijn op de [Geloof in je werk Nieuwsbrief](/nieuwsbrief/) hebben tevens een aantal vragen beantwoord over de nieuwsbrief. Alle lezers die meededen aan dit onderdeel van het lezersonderzoek hadden een positieve algemene indruk van de Geloof in je werk Nieuwsbrief.

Alle onderdelen van de Nieuwsbrief werden als ‘interessant’ bestempeld, waarbij er een paar lezers zeiden dat de Resources ‘niet interessant’ waren. Ik ben nog aan het nadenken of ik hier veranderingen in ga doorvoeren. Ik hou je op de hoogte via de nieuwsbrief!


## Het lezersprofiel


Door middel van een onderzoek als dit kun je ook een profiel samenstellen van de gemiddelde lezer van Geloof in je werk:

_De doorsnee lezer van Geloof in je werk is een christen van het mannelijk geslacht uit de leeftijdsgroep 20-29 jaar òf 40-59 jaar met een betaalde baan._


## De winnaar!


Omdat er geen notaris aanwezig was bij de trekking van de winnaar van het boek [Yes! ‘t is weer maandag!](/2009/11/16/boek-review-yes-t-is-weer-maandag/) laat ik hier zien hoe ik de winnaar heb bepaald. Alle ingevulde mailadressen heb ik onder elkaar in een Excel-sheet gezet en vervolgens heb ik door middel van een echt willekeurig getal van www.random.org de winnende rij bepaald.

Het boek Yes! ‘t is weer maandag is gewonnen door: _Wieger Blokland_!

Wieger, gefeliciteerd! Zodra hij zijn adresgegevens heeft opgestuurd zorg ik ervoor dat het boek bij hem wordt thuisbezorgd.

Het Grote Lezersonderzoek was voor mij een waardevolle en leerzame ervaring. Ik ben van plan om elk jaar een dergelijk onderzoek uit te voeren. Het is een goed hulpmiddel om ervoor te zorgen dat Geloof in je werk beter en relevanter wordt. Iedereen die mee heeft gedaan aan het Grote Lezersonderzoek: bedankt!

**Vraag:** Welke vragen heb je gemist in het onderzoek? Wat zou ik moeten vragen maar heb ik niet gedaan?

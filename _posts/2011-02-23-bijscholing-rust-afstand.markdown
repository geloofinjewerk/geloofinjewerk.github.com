---
comments: true
date: 2011-02-23 10:00:49
excerpt: De hele maand maart verschijnen er geen nieuwe artikelen op Geloof in je
  werk. Deze maand neem ik de tijd om opgebouwd te worden, even afstand te nemen,
  een spreekbeurt voor te bereiden en om gewoon wat dingen op een rij te zetten.
image: /images/2011/02/stilstudiecentrum.jpg
layout: post
slug: bijscholing-rust-afstand
title: Bijscholing, rust en afstand
wordpress_id: 2439
categories:
- Achter de schermen
tags:
- bijscholing
- pauze
- rust
---

Vroeger nam onze dominee wel eens studieverlof. Ik begreep nooit zo goed wat dat was: de dominee had toch al jáááren gestudeerd om dominee te worden? En aan de Bijbel veranderde niet veel, dus waarom moest hij zich bijscholen?

Inmiddels weet ik beter waarom dominees studieverlof nemen: om zich te verdiepen in een bepaald thema of om de theologische batterij weer even op te laden. Even niet schrijven en preken, even geen pastorale gesprekken, maar weer even gevuld worden met kennis, openbaring en kracht.



Zelf merk ik ook dat het schrijven van artikelen, het spreken en persoonlijke gesprekken veel van me vergt. Daarom heb ik besloten om ook een soort ‘studieverlof’ te nemen: een periode waarin ik geen nieuwe artikelen schrijf maar de tijd neem om opnieuw gevuld te worden. Gevuld met nieuwe liefde, openbaring, kennis, kracht etc.

De hele maand maart verschijnen er geen nieuwe artikelen op Geloof in je werk. Deze maand neem ik de tijd om opgebouwd te worden, even afstand te nemen, een spreekbeurt voor te bereiden en om gewoon wat dingen op een rij te zetten.

In de tussentijd kun je je te goed doen aan alle artikelen die al op Geloof in je werk staan. Kies eens een categorie aan de rechterkant en kijk wat je nog niet gelezen hebt of nog een keer wilt lezen. Of begin eens aan één van de series die ik in de loop van de tijd heb gepubliceerd:



	
  * [Serie De Spiegel (identiteit in Christus)](/2009/11/09/kijk-eens-wat-vaker-in-de-spiegel/)

	
  * [Serie Integriteit](/2010/04/19/3-niveaus-van-integriteit/)

	
  * [Serie Evangelie van het Koninkrijk](/2011/01/19/welk-evangelie-verkondigen-wij/)


Tot over een maand!


Foto door: [Wysz](http://www.flickr.com/photos/wysz/73001642/).

---
comments: true
date: 2009-12-21 08:00:29
excerpt: Een dag in gebed helpt je om de focus op God terug te krijgen. In dit artikel
  geef ik je vijf redenen om een dag in gebed door te brengen.
image: /images/2009/12/Zandvlakte.jpg
layout: post
slug: dag-in-gebed
title: Ervaar God door een dag in gebed door te brengen
wordpress_id: 721
categories:
- Gebed
tags:
- evaluatie
- Gebed
- Gods stem verstaan
- Heilige Geest
---

Voordat ik de beslissing nam om te beginnen met mijn bedrijf en met deze website heb ik twee dagen in gebed doorgebracht. 

Dat waren twee heerlijke dagen waarin ik veel van God heb ervaren. 

Dagen waarop Hij duidelijk sprak.

Of je nu wel of niet voor een grote beslissing staat, ik kan je echt aanraden om een dag in gebed door te brengen. Zeker door de gezellige decemberdrukte kan onze focus snel van God af gaan en ergens anders op komen te liggen.



Een dag in gebed helpt je om die focus op God terug te krijgen. Er zijn minstens vijf redenen waarom ik je aanraad om een dag in gebed door te brengen:



	
  1. Je kunt diepe(re) omgang met God hebben

	
  2. Je kunt nieuwe perspectieven ontvangen

	
  3. Je kunt uitgebreid(er) voorbede doen

	
  4. Je kunt een evaluatie van je eigen leven houden

	
  5. Je kunt je goed voorbereiden op nieuwe kansen



Deze redenen vind je, met nadere uitleg, terug in de uitstekende gids voor een dag in gebed die ik voor je heb gevonden: in _How to spend a day in prayer_ legt Lorne Sandy, voormalig internationaal president van de [Navigators](http://nl.wikipedia.org/wiki/Navigators), stap voor stap uit hoe je een dag in gebed kan doorbrengen.

Hij legt uit hoe je de dag/middag in drie stukken opdeelt, hoe je ieder stuk invult en hij geeft een handige checklist van dingen die je mee moet nemen naar je gebedsplekje. (Heb je geen gebedsplek? Geen nood, ook dat komt aan bod.)

Dus: plan een dag vrij in de drukke decembermaand, [download _How to spend a day in prayer_](http://www.gelovenopmaandag.nl/page23/page19/files/A%20Day%20In%20Prayer.doc) en ervaar zelf hoe heerlijk het is!

Breng jij weleens een langere tijd in gebed door? Hoe vind je dat?

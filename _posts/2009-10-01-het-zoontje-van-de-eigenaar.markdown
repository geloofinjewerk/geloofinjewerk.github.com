---
comments: true
date: 2009-10-01 08:00:50
excerpt: 'Je kent ze wel: functies die ingevuld worden door mensen die daar eigenlijk
  helemaal niet geschikt voor zijn, maar daar zitten vanwege wie ze zijn. De zoon
  van de eigenaar die commercieel directeur is, de dochter van de directeur die een
  eigen afdeling heeft. Als christen ben je ook een zoon/dochter van de Eigenaar.'
image: ''
layout: post
slug: het-zoontje-van-de-eigenaar
title: Het zoontje van de eigenaar
wordpress_id: 326
categories:
- Identiteit in Christus
tags:
- gewone christen
- Identiteit in Christus
- licht
- spiegel
- zelfbeeld
---

Je kent ze wel: functies die ingevuld worden door mensen die daar eigenlijk helemaal niet geschikt voor zijn, maar daar zitten vanwege wie ze zijn. De zoon van de eigenaar die commercieel directeur is, de dochter van de directeur die een eigen afdeling heeft.

Iedereen weet het, iedereen kent ze, iedereen mijdt ze (want alles wat je zegt wordt doorgesluisd naar papa).

Als God de Schepper is en jij bent een kind van God, dan ben jij de zoon van de Schepper. De dochter van Degene die alles om je heen gemaakt heeft. De zoon van de Allerhoogste. De dochter van de Baas.

Het enige probleem is dat de meeste mensen dat niet herkennen. Juist daarom ben je ook een licht in de wereld ([Mt. 5:14-16](http://www.biblija.net/biblija.cgi?m=Matte%FCs+5%3A14-16&id18=1&pos=0&l=nl&set=10)). Laat je licht schijnen voor de mensen, zodat ze je goede daden zien en de Vader in de hemel eer bewijzen.



## Ja, maar hoe dan?


Ik heb geen stappenplan voor je, over hoe je je licht kunt laten schijnen. Maar probeer dit eens: zie jezelf als zoon van de Baas, als dochter van de Eigenaar. Probeer hier zo vaak als mogelijk aan te denken, je bewust van te zijn (lees: kijk in iedere spiegel die je tegenkomt en zeg tegen jezelf dat je een zoon of dochter van de Allerhoogste bent). 

Als jij beseft [wie je bent](/identiteit/) dan gaat je gedrag (automatisch) veranderen. Als jouw gedrag verandert zien je collegaâ€™s dat en gaan ze iets van de Baas herkennen.

Kom daarna hier terug en vertel in een reactie wat je hebt meegemaakt. Maakt het verschil?

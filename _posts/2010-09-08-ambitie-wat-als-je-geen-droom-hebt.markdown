---
comments: true
date: 2010-09-08 10:00:27
excerpt: Ambitie kan niet bestaan zonder droom. God heeft het verlangen om invloed
  te hebben in de mens gelegd, dat voedt dromen. Maar wat als je geen droom hebt?
image: /images/2010/09/keuze.jpg
layout: post
slug: ambitie-wat-als-je-geen-droom-hebt
title: 'Ambitie: Wat als je geen droom hebt?'
wordpress_id: 2123
categories:
- Ambitie en carrière
tags:
- alles wat we wilden
- Ambitie en carrière
- carrière
- Identiteit in Christus
- slaaf
- zoon
---

> “Ik heb zoveel keus, dat ik niet meer weet wat ik moet kiezen. Ik ben eigenlijk gewoon heel erg gefrustreerd doordat ik geen echte droom heb.” - Mireille (29, werkt bij een NGO in Brussel)



Dat is heel herkenbaar. Er zijn zoveel mogelijkheden, je kunt [alles worden wat je wilt](/2010/08/25/alles-wat-we-wilden/). [The sky is the limit!](/2010/09/01/ambitie-the-sky-is-the-limit/)

Wat nu als je geen droom hebt of geen keus kunt maken?



De automatische (aangeleerde?) reactie is om God te vragen naar Zijn plan met ons leven, naar wat Zijn wil is dat jij gaat doen. Zolang je geen antwoord hebt kun je niet aan de slag gaan.

Dat lijkt op een hondje dat enthousiast wacht totdat zijn baasje de bal weggooit, zodat hij hem kan halen. Om vervolgens weer van voren af aan te beginnen.



## Dat is het denken van een slaaf


De oudste zoon in het [verhaal van de verloren zoon](/2010/01/07/5-symptomen-oudste-zoon-syndroom/) had niet door dat hij een zoon was, in plaats van een slaaf die zijn vader moest dienen. Hij begreep niet dat hij initiatief mocht nemen en aanspraak mocht maken op de eigendommen van zijn vader.

Vaak denken wij ook zo. Dat God ons alleen maar heeft gemaakt om Hem te dienen, om voor Hem te werken en anderen het evangelie te vertellen. Dat God een plan voor ons leven heeft, waar wij achter moeten komen en dat we stap voor stap moeten uitvoeren.



## Een zoon droomt, een slaaf niet


Een slaaf is geleerd om de opdrachten van zijn meester te gehoorzamen, geen eigen mening te hebben en zeker geen initiatief te nemen. Een zoon daarentegen durft te dromen, dingen uit te proberen, initiatief te nemen.

Een slaaf komt bij zijn meester en zegt: “Wat wilt u dat ik nu doe?”. Een zoon komt bij zijn vader en zegt: “Kijk eens, pap, wat ik gemaakt heb!”.

![Afbeelding van een zoon](/images/2010/09/zoon.jpg)



## Ambitie zonder droom


Ambitie kan eigenlijk niet bestaan zonder droom, waar ga je dan immers voor?

God heeft het verlangen om invloed te hebben in de mens gelegd, dat voedt dromen. Maar wat nu als je geen droom hebt? Of als er zoveel keus is dat je niet meer weet wat je moet kiezen?

Neem dan de volgende stappen:



	
  1. **Leer je [identiteit](/identiteit/) als [zoon/dochter van God](/2010/01/07/5-symptomen-oudste-zoon-syndroom/) kennen.** Dromen begint bij de mogelijkheid om te dromen. Een slaaf heeft geen droom of ambitie, een zoon wel.

	
  2. **Durf te dromen.** Sta jezelf toe om te dromen. Sta jezelf toe om het onmogelijke te dromen.

	
  3. **Maak een keuze.** Het maakt niet uit of het de juiste keuze is, je kunt later altijd veranderen. Maar maak de keuze voor een bepaalde droom.

	
  4. **Ga iets doen.** Een rijdende auto kun je makkelijker van richting veranderen dan een stilstaande. Gaandeweg kom je er wel achter wat er nog aan je droom moet veranderen, maar ga aan de slag.

	
  5. **Durf te switchen.** Wees niet bang om te veranderen. Je (eerste) droom hoeft niet je levenswerk te zijn.

	
  6. **Geniet.** Vergeet niet te genieten. Je leven is leuk.



Je hoeft niet te wachten tot het licht op groen springt, het staat al op groen. Begin gewoon met [één uur per dag](http://shrinkingthecamel.com/2010/08/12/how-one-hour-a-day-x-three-years-can-change-your-life/).

**Vraag:** Wat is jouw droom? Durf je te dromen?

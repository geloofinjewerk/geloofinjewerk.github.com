---
comments: true
date: 2009-12-10 08:00:07
excerpt: '"Vrienden noem ik jullie" zei Jezus. Mozes sprak face to face met God, zoals
  vrienden dat doen. In dit artikel leg ik je uit wat Jezus bedoeld als Hij zegt dat
  jij zijn vriend bent.'
image: /images/2009/11/De-Spiegel.jpg
layout: post
slug: de-beste-vriend-van-de-hele-wereld
title: De beste vriend van de hele wereld
wordpress_id: 679
categories:
- Identiteit in Christus
tags:
- Identiteit in Christus
- spiegel
- vriend
---

Weet je wat ik zo mooi vind aan Mozes? God sprak face to face met hem, zoals vrienden dat doen.

De laatste tijd krijg ik steeds meer inzicht in wat het betekent om een vriend van God te zijn. In dit artikel leg ik je graag uit wat Jezus bedoeld als Hij zegt dat jij zijn vriend bent.

Spiegel 5: “Ik noem jullie geen slaven meer, want een slaaf weet niet wat zijn meester doet; vrienden noem ik jullie, omdat ik alles wat ik van de Vader heb gehoord, aan jullie bekendgemaakt heb.” ([Joh. 15:15](http://www.biblija.net/biblija.cgi?m=Joh+15%3A15&id18=1&pos=0&l=nl&set=10)). 





## Opgetrokken naar hetzelfde niveau


Een vriendschap betekent dat je op hetzelfde niveau bent. In een slaaf-meester relatie is er sprake van een hiërarchie, maar in een goede vriendschap niet. Ik ben nog nooit naar een vriend gegaan om te vragen wat ik moest doen, maar meestal doen we dingen samen. 

Zo ben jij ook geen slaaf van Jezus maar zijn vriend!



## Toch nog een beetje dienaar?


Maar, zul je vragen, Paulus zegt toch heel vaak dat hij een dienaar van Christus is? Moeten wij dat dan ook niet zijn? Laat ik het uitleggen aan de hand van twee voorbeelden:



	
  1. Hushai ([2 Sam. 15:37](http://www.biblija.net/biblija.cgi?m=2+Sam+15%3A37&id18=1&id16=1&pos=0&l=nl&set=10))

	
  2. Zabud ([1 Kon. 4:5](http://www.biblija.net/biblija.cgi?m=1+Kon+4%3A5&id18=1&id16=1&pos=0&l=nl&set=10&idp0=19&idp1=17))



Beiden waren dienaren van de koning, respectievelijk David en Salomo, maar van hen staat geschreven dat ze de vriend van de koning waren, de vertrouwensman. De koning maakte aan hen bekend wat hij wilde gaan doen en besprak veel met hen. Zo’n vriend mag jij van Jezus zijn.

![Afbeelding van twee olifanten](/images/2009/12/olifanten.jpg)

Je hoeft dus geen slaafse mentaliteit te hebben om God te kunnen dienen. Je kunt God dienen als vriend, vanuit relatie, vanuit liefde.

Zo was Paulus dus wel een dienaar van Christus, maar niet vanuit een slavenhouding. De kerntekst hierbij is: “Wat ons drijft is de liefde van Christus (...)” ([2 Kor. 5:14](http://www.biblija.net/biblija.cgi?m=2+Kor+5%3A14&id18=1&pos=0&l=nl&set=10&idp0=19&idp1=17)). Paulus werkte vanuit liefde, vanuit wat Jezus voor hem heeft gedaan.



## Abraham, Mozes en jij


Ok, wat betekent het dan om in dat rijtje vrienden van God te staan? Abraham vertrouwde op God door zijn zoon Isaak op het altaar te leggen, Mozes sprak met God zoals vrienden dat doen.

Jezus zegt dat er geen grotere liefde is dan je leven te geven voor je vrienden. Zo mag jij nu jouw leven inzetten voor anderen. En tegelijkertijd heb je, net als Mozes, vrije toegang tot God, om met Hem te praten als vrienden onder elkaar.



## Lees de hele serie


Deze post is onderdeel van de [serie De Spiegel](/2009/11/09/kijk-eens-wat-vaker-in-de-spiegel/), over je identiteit in Christus. In deze serie bekijken we wat dat betekent voor jou als christen in je werk. Het [begin van de serie](/2009/11/09/kijk-eens-wat-vaker-in-de-spiegel/) vind je [hier](/2009/11/09/kijk-eens-wat-vaker-in-de-spiegel/).

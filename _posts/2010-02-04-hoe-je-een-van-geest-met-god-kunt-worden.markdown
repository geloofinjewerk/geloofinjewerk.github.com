---
comments: true
date: 2010-02-04 08:00:01
excerpt: Soms zou het zo fijn zijn om precies te weten wat God zegt, wat op Zijn hart
  is. Om Hem zo goed te kennen dat je aan een half woord genoeg hebt. Om één van geest
  met Hem te zijn. In dit artikel leg ik je uit wat het betekent om met God verenigd
  te worden, zodat je één van geest met Hem kunt zijn.
image: http://www.geloofinjewerk.nl/images/2009/11/De-Spiegel.jpg
layout: post
slug: hoe-je-een-van-geest-met-god-kunt-worden
title: Hoe je één van geest met God kunt worden
wordpress_id: 924
categories:
- Identiteit in Christus
tags:
- huwelijk
- Identiteit in Christus
- met de Heer verenigd
- spiegel
---

Soms zou het zo fijn zijn om precies te weten wat God zegt, wat op Zijn hart is. 

Om Hem zo goed te kennen dat je aan een half woord genoeg hebt. Om één van geest met Hem te zijn.

Wil jij ook één van geest met God worden?

Vandaag leg ik je uit wat het betekent om met God verenigd te worden, zodat je één van geest met Hem kunt zijn.



Spiegel 13: “Maar wie zich met de Heer verenigt, wordt met Hem één geest.” ([1 Kor. 6:17](http://www.biblija.net/biblija.cgi?m=1+Kor+6%3A17&id42=0&id18=1&pos=0&l=nl&set=10))



## Trouwen met God?!


De zondeval was de oorzaak van de breuk in de relatie tussen God en mensen. Jezus heeft dit probleem opgelost, waardoor je nu weer een relatie met Hem kunt aangaan.

Wanneer je je verenigt met God ga je een relatie met Hem aan. Die relatie kun je vergelijken met een huwelijksrelatie: 

_“Zo komt het dat een man zich losmaakt van zijn vader en moeder en zich hecht aan zijn vrouw, met wie hij één van lichaam wordt.” ([Gen. 2:24](http://www.biblija.net/biblija.cgi?m=Gen+2%3A24&id42=0&id18=1&pos=0&l=nl&set=10))
_
Net zoals man en vrouw één van lichaam worden in een huwelijk, zo worden jij en God één geest!

![](http://www.geloofinjewerk.nl/images/2010/02/Trouwringen.jpg)



## Relatieontwikkeling


Het “zich met de Heer verenigen” gaat over de relatie die je met Hem kan hebben. De echtvereniging, zoals trouwen vroeger heette, is het beginpunt van een huwelijk. Zo zal er ook een beginpunt in je relatie met God zijn.

Na de echtvereniging, als het huwelijk een feit is, ga je elkaar pas echt beter leren kennen. Dagelijks breng je tijd met elkaar door en word je steeds meer een eenheid.

Zo is het in je relatie met God ook: na de vereniging (het punt dat je relatie met Hem start) ga je Hem pas echt beter leren kennen. Steeds meer ga je ontdekken dat je één van geest met Hem bent. Steeds meer ga je daarvan zien in je leven.

Ben jij één van geest met God? Wat zie je daarvan in je leven?



## Lees de hele serie


Deze post is onderdeel van de [serie De Spiegel](/2009/11/09/kijk-eens-wat-vaker-in-de-spiegel), over je identiteit in Christus. In deze serie bekijken we wat dat betekent voor jou als christen in je werk. Het [begin van de serie](/2009/11/09/kijk-eens-wat-vaker-in-de-spiegel) vind je [hier](/2009/11/09/kijk-eens-wat-vaker-in-de-spiegel).



Foto door: [phil wood photo](http://www.flickr.com/photos/philwoodphoto/321173738/).

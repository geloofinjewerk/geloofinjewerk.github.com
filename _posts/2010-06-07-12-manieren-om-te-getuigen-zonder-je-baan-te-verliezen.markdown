---
comments: true
date: 2010-06-07 08:00:15
excerpt: In het algemeen wordt het openlijk delen van je geloof niet echt geaccepteerd
  op de werkvloer. Een zeepkistje in de kantine neerzetten is niet echt een goed idee.
  Je zou niet de eerste zijn die “te vol” is van zijn geloof en daardoor een andere
  baan mag gaan zoeken. Hoe kun je dan wel getuigen, zonder je baan te verliezen?
image: /images/2010/05/megafoon.jpg
layout: post
slug: 12-manieren-om-te-getuigen-zonder-je-baan-te-verliezen
title: 12 manieren om te getuigen zonder je baan te verliezen
wordpress_id: 1744
categories:
- Getuigen
tags:
- evangelisatie
- Getuigen
- opdracht
- plicht
---

De meeste mensen die ik spreek denken bij [christen zijn op je werk](/christen-zijn-op-je-werk/) aan getuigen of evangeliseren op de werkvloer.

Als je deze website al een tijdje volgt, dan weet je dat christen zijn op je werk veel méér is dan getuigen. Werk is een roeping en niet alleen maar zendingsgebied.

Maar, speciaal voor deze mensen gaan we vandaag tóch kijken naar diverse manieren van getuigen.




## Het gevaar van getuigen


In het algemeen wordt het openlijk delen van je geloof niet echt geaccepteerd op de werkvloer. Een zeepkistje in de kantine neerzetten is niet echt een goed idee.

Je zou niet de eerste zijn die “te vol” is van zijn geloof en daardoor een andere baan mag gaan zoeken.

Hoe kun je dan wel getuigen, zonder je baan te verliezen?

Onderstaande manieren zijn ideeën die je naar jouw eigen situatie kunt vertalen. Probeer ze maar eens uit. Ze vallen uiteen in vier categorieën:



	
  1. Passief getuigen

	
  2. Gevend getuigen

	
  3. Uitnodigend getuigen

	
  4. Vertellend getuigen


Denk eraan dat je, voordat je met getuigen aan de slag gaat, eerst even checkt hoe goed je relaties met je collega’s zijn. De brug tussen twee mensen moet sterk genoeg zijn voor de waarheid die daarover heen moet gaan.

![Afbeelding van een bijbeltekst](/images/2010/06/spreuken16-3.png)



### Passief getuigen


Uit de categorie passief getuigen:



	
  * **Bijbelteksten** aan de muur hangen. Zorg er wel voor dat ze mooi en modern opgemaakt zijn, anders ziet het er zo oubollig uit.

	
  * **Bidden** voor je eten. Levert gegarandeerd gesprekken op maar ga er niet te wettisch mee om.





### Gevend getuigen


Uit de categorie gevend getuigen:



	
  * **WK-traktaatje** geven. Voetbal is vaak een gemeenschappelijke interesse. Zie bijv. [watisjedoel.nl](http://www.watisjedoel.nl)

	
  * **Waarom Kerst** DVD geven. [Daarover hebben we het al eerder gehad.](/2009/12/07/6-redenen-waarom-kerst-dvd/)

	
  * Goed christelijk **boek** geven. Om jouw visie op een bepaalde zaak te geven.

	
  * Favoriete **bonbons** geven. Gewoon als blijk van liefde. Daar gaat meer van uit dan je denkt.



![Afbeelding van een glas wijn](/images/2010/06/glaswijn.jpg)



### Uitnodigend getuigen


Uit de categorie uitnodigend getuigen:



	
  * Samen iets gaan **drinken**. Onder het genot van een biertje, wijntje of spaatje rood kun je eens praten over de dingen die op de werkvloer niet ter sprake komen.

	
  * Thuis komen **eten**. De maaltijd is het toppunt van gastvrijheid en toont iemand een kijkje in jouw leven buiten je werk.

	
  * Samen op **vakantie** gaan. Dit kun je beter niet met de hele afdeling doen, maar biedt wel veel mogelijkheden.

	
  * **Werk naar privé** brengen. Dat is eigenlijk de kern van deze categorie.





### Vertellend getuigen


Uit de categorie vertellend getuigen:



	
  * Over de **kerkdienst**. Hoe was het, waar ging het over.

	
  * Over de **huiskring**. Wat maken jullie mee, hoe zijn de relaties daar. Gun je collega een kijkje.

	
  * Over de **conferentie**. Waar ben je geweest, hoe was het en wat heb je geleerd?

	
  * **Het gaat over jou.** Je vertelt over jouw leven en probeert niets daarvan in het leven van de ander te planten. Dat is de kern van deze categorie.


Denk aan het verschil tussen getuigen en overtuigen. Getuigen is niet hetzelfde als overtuigen. Laat het overtuigen maar aan de Geest over.

**Vraag:** Welke andere manieren van getuigen ken je?



Foto door: [paulaloe](http://www.flickr.com/photos/paulaloe/148138443/).

---
comments: true
date: 2010-12-29 11:53:32
excerpt: Een terugblik op 2010, een bijzonder jaar voor Geloof in je werk.
image: /images/2010/12/drukte.jpg
layout: post
slug: jaaroverzicht-2010
title: Jaaroverzicht 2010
wordpress_id: 2343
categories:
- Achter de schermen
tags:
- jaaroverzicht
---

Aan het eind van het jaar kijken we terug op het afgelopen jaar. Overal verschijnen jaaroverzichten, terugblikken en andere herinneringen.

Voor Geloof in je werk was 2010 ook een bijzonder jaar. Daarom blikken we vandaag terug op het jaar 2010.





## Jaaroverzicht 2010


Uit iedere maand neem ik één bijzonder moment:



	
  * **Januari:** In januari werd de Geloof in je werk Nieuwsbrief geboren. Inmiddels zijn er meer dan 100 abonnees die iedere maand gratis een e-mail ontvangen met trends & ontwikkelingen, persoonlijke verhalen van mij, interessante artikelen en op de hoogte gehouden worden van evenementen.

	
  * **Februari:** Deze maand heb ik een uitgebreid en diepgaand artikel geschreven over de Sacred-Secular Divide, het denkbeeld dat een scheiding maakt tussen heilig en seculier, geestelijk en natuurlijk, tussen de kerk en de wereld. Een persoonlijk hoogtepunt voor mij omdat ik eindelijk eens al mijn gedachten daarover helder op papier kon zetten. Je vindt het hier: [Het probleem van de Sacred-Secular Divide (en hoe jij het kunt oplossen)](/2010/02/01/sacred-secular-divide/).

	
  * **Maart:** In maart kwam mijn eerste [e-book De Spiegel](/despiegel/) uit. De Spiegel is een praktische uitleg van je identiteit in Christus. Het was heel bijzonder om zo lang aan iets te werken en het dan te zien gelezen worden door veel mensen!

	
  * **April:** Een avond verzorgen voor studenten, dat stond deze maand op het programma. Bij Student.Point Amersfoort heb ik een groep van 25 christenstudenten mogen meenemen naar de toekomst: hun werkplek.

	
  * **Mei:** In mei verscheen het beloofde artikel over de 7 Mountain Message. Een bijzonder idee wat erop gericht is om naties te veranderen: [7 Mountain Message: een introductie](/2010/05/06/7-mountain-message-een-introductie/).

	
  * **Juni:** Deze maand begon ik als projectmanager bij [CMS Works](http://www.cmsworks.nl/). Zo’n vier dagen per week weer op de werkvloer zijn is erg leuk en houdt me scherp! Het zorgt ervoor dat ik niet alleen met de theorie bezig ben maar juist ook met de praktijk.

	
  * **Juli:** Het meest bijzondere moment van 2010: de [geboorte van onze dochter Joya](/2010/07/07/geboren-joya/). Inmiddels is ze alweer bijna een half jaar en het gaat allemaal erg goed.

	
  * **Augustus:** Eén van de spreekbeurten van dit jaar stond in augustus op de agenda. In evangeliegemeente De Lichtstad heb ik gesproken over het fundament van christen zijn op je werk. Een stevig fundament waar je tijdens je werk op kunt staan. De spreekbeurt kun je [downloaden en beluisteren](/files/2010/12/Fundament-van-christen-zijn-op-je-werk-Leon-de-Rijke.mp3).

	
  * **September:** September was op Geloof in je werk de maand van de ambitie. Naar aanleiding van een documentaire verscheen een artikel over [de vraag van de maatschappij om ambitieuze mensen](/2010/09/01/ambitie-the-sky-is-the-limit/) en een artikel over [als je geen droom hebt of geen keus kunt maken](/2010/09/08/ambitie-wat-als-je-geen-droom-hebt/).

	
  * **Oktober:** Deze maand verscheen een artikel over [de kracht van gebed op de werkvloer](/2010/10/27/kracht-gebed-werkvloer/). Een aanrader!

	
  * **November:** De hele maand stond in het teken van christen zijn op je werk. Op 7 november werd de [Landelijke Themazondag ‘Christen-zijn op je werk’](/2010/09/22/6-redenen-themazondag/) gehouden en in dezelfde maand werden [vier ontmoetingsavonden](/2010/10/06/6-redenen-ontmoetingsavond/) georganiseerd.

	
  * **December:** De vier artikelen van de maand december vind ik eigenlijk allemaal heel bijzonder. Het artikel [Gods meetlat voor werkende christenen](/2010/12/01/gods-meetlat/) verscheen naar aanleiding van een workshop die ik gaf op een ontmoetingsavond in november. [Besaleël: ambachtsman voor God](/2010/12/08/besaleel-ambachtsman/) gaat over de vervulling met de Heilige Geest, [Time management is Tetris](/2010/12/15/time-management-tetris/) gaat over time management en [Kleine dingen hebben grote impact](/2010/12/22/kleine-dingen-grote-impact/) gaat over de kleine dingen die je vandaag nog kunt doen.



Geniet van de rest van 2010 en tot volgend jaar!

**Vraag:** Wat was voor jou het hoogtepunt van 2010?

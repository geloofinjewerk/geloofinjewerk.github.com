---
comments: true
date: 2010-11-03 10:00:16
excerpt:  
image: http://www.geloofinjewerk.nl/images/2010/11/paddestoelen.jpg
layout: post
slug: november-speciale-maand
title: November is een speciale maand!
wordpress_id: 2255
categories:
- Achter de schermen
tags:
- christen-zijn op je werk
- Identiteit in Christus
- ontmoetingsavond
- spiegel
- themazondag
- werkgroep
---

De hele maand november staat in het teken van [christen zijn op je werk](http://www.geloofinjewerk.nl/christen-zijn-op-je-werk/). Aanstaande zondag is de [Landelijke Themazondag ‘Christen-zijn op je werk’](http://www.geloofinjewerk.nl/2010/09/22/6-redenen-themazondag/). In de daaropvolgende weken is er iedere week een [regionale ontmoetingsavond](http://www.geloofinjewerk.nl/2010/10/06/6-redenen-ontmoetingsavond/) over ditzelfde thema.

Eigenlijk is het wel heel bijzonder. Een hele maand lang aandacht voor het thema [wat ik zo belangrijk vind](http://www.geloofinjewerk.nl/2009/10/08/mijn-droom-voor-het-lichaam-van-christus/). Ik heb het idee dat er echt iets gaande is op dit gebied in Nederland. Mensen die ik spreek hebben het erover, in mailtjes die ik krijg wordt het genoemd, op social media komt het vaker voorbij. De relatie tussen geloof en werk wordt meer en meer herkend en erkend.



Daarom vind ik het ook zo bijzonder dat de hele maand november over christen zijn op je werk gaat. Ik geloof dat een heleboel mensen erdoor veranderd zullen worden. Dat passie ontvlamt, denken vernieuwd wordt en ogen geopend worden!



## Het begint met je identiteit


Je identiteit is de basis van je christen zijn op je werk. Wat je doet, wat mensen zien, je uitstraling, komt voort uit wie je bent. Hoe jij naar jezelf kijkt wordt zichtbaar in je gedrag, uitstraling en functioneren. In de video “[Het belang van je identiteit in Christus](http://www.geloofinjewerk.nl/2010/03/15/het-belang-van-je-identiteit-in-christus/)” leg ik hier meer over uit.

Je hebt een nieuwe identiteit gekregen. Je bent een nieuwe schepping. Het is nu aan jou om deze nieuwe identiteit te ontdekken, je eigen te maken en eruit te gaan leven. Je identiteit in Christus is de basis voor je leven, je werk en daarmee dus ook je christen zijn op je werk.

Je kunt je identiteit in Christus leren kennen door de bekende lijstjes met Bijbelteksten uit je hoofd te leren. Alleen, dan weet je wel een hoop Bijbelteksten uit je hoofd, maar je weet daarmee niet wat ze betekenen. Als er staat “ik ben een huisgenoot van God”, weet je dan wat dat betekent? Of als er staat “ik ben verborgen met Christus in God”, weet je dan wat dat inhoudt?

Ik wist het ook niet. Ik merkte dat de lijstjes met Bijbelteksten niet genoeg waren. Ik kon ze uit mijn hoofd leren, maar ik kon ze niet gebruiken of bevatten. Dus ik ben op onderzoek gegaan.

Zeven jaar lang heb ik stapje voor stapje ontdekt wie ik ben in Christus. En ik ben er nog niet, want het ontdekken van je identiteit in Christus is een proces voor heel je leven.

Na deze ontdekkingen en intensieve bijbelstudie heb ik een e-book geschreven over jouw identiteit in Christus. Misschien [ken je het al](http://www.geloofinjewerk.nl/despiegel/), misschien heb je het [preview hoofdstuk](http://www.geloofinjewerk.nl/nieuwsbrief/) gelezen. Hoe dan ook, het heet De Spiegel en is een uitleg van jouw identiteit in Christus.

Deze maand staat in het teken van christen zijn op je werk. Ik zie ernaar uit dat veel mensen hierdoor veranderd worden. Je identiteit in Christus is de basis van christen zijn op je werk. Ik verlang ernaar dat veel mensen De Spiegel in handen krijgen en ontdekken wie ze zijn in Christus. Ik verlang ernaar dat jij ook leert te leven vanuit je nieuwe identiteit.

Daarom heb ik besloten om de prijs van De Spiegel te verlagen, voor de hele maand november. Om De Spiegel in de handen van zoveel mogelijk mensen te krijgen. Om zoveel mogelijk mensen te zien veranderen.

Nogmaals: je identiteit in Christus is de basis van christen zijn op je werk. Daarom kost De Spiegel gedurende de hele maand november niet € 14,95 maar **slechts € 9,95**:

[![Klik hier om e-book De Spiegel aan je winkelmand toe te voegen!](http://www.geloofinjewerk.nl/wp-content/themes/thesis/custom/images/koop_nu_knop.png)](http://www.pumbo.nl/koopnu.php?bID=261&qty=1&type=2&action=public)

Wil je eerst een preview hoofdstuk lezen? Meld je dan aan voor de [Geloof in je werk Nieuwsbrief](http://www.geloofinjewerk.nl/nieuwsbrief/). Maar wacht niet te lang, want november is zo voorbij.

[Koop De Spiegel nu voor slechts € 9,95](http://www.pumbo.nl/koopnu.php?bID=261&qty=1&type=2&action=public) en ontdek wie je bent in Christus!

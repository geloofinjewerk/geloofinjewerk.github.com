---
comments: true
date: 2010-05-13 08:00:49
excerpt: Wanneer je een appeltaartgeloof hebt, dan is jouw leven een appeltaart gevuld
  met werk, gezin, hobby, sport, vakantie enz. en is je geloof het toefje slagroom
  bovenop. Je geloof is datgene wat de taart afmaakt. Het verschil dat Jezus maakt
  in een leven zit niet in de ingrediënten maar in de smaak, geur en kracht van die
  ingrediënten.
image: http://www.geloofinjewerk.nl/images/2010/04/taartdiagram.jpg
layout: post
slug: hoe-smaakt-jouw-taart
title: Hoe smaakt jouw taart?
wordpress_id: 1667
categories:
- Werk-privé balans
tags:
- 168-uur
- appeltaart model
- appeltaartgeloof
- Sacred-Secular Divide
- ssd
---

Heb je het werkblad van afgelopen maandag ingevuld? Zo nee, [doe dat dan nog even](/2010/05/10/hoe-ziet-jouw-week-eruit/).

Heb je jouw werkblad vergeleken met die van een niet-christen? Wat is je opgevallen?

Vandaag gaan we verder met het werkblad en het taartdiagram.



Als ik naar het werkblad van een gemiddelde christen kijk dan valt me op dat de verschillen niet zo groot zijn:



	
  * een kerkdienst op zondag

	
  * een huiskring op woensdag

	
  * een beetje “tijd voor God” iedere dag



Wanneer je dit bekijkt ga je je afvragen welk verschil Jezus maakt in een leven. De meeste christenen zullen bevestigend antwoorden als je aan hen vraagt òf Jezus een verschil maakt in hun leven. En toch lijkt een “christenleven” niet zo anders dan het leven van een niet-christen.

![](http://www.geloofinjewerk.nl/images/2010/02/Appeltaart.jpg)



## Appeltaartgeloof


Ik heb er al eens eerder over geschreven: het appeltaartgeloof. Wanneer je een appeltaartgeloof hebt, dan is jouw leven een appeltaart gevuld met werk, gezin, hobby, sport, vakantie enz. en is je geloof het toefje slagroom bovenop. Je geloof is datgene wat de taart afmaakt.

Als je het taartdiagram van het werkblad erbij pakt zie je dat geloofsactiviteiten een onderdeel of ingrediënt van de taart zijn. Of een toefje slagroom dat het afmaakt.



## Smaakverschil


Ik denk dat het verschil dat Jezus in een leven maakt niet zozeer zit in de activiteiten die je wel of niet doet. Het gaat niet om de ingrediënten die je in de taart stopt.

Volgens mij gaat het erom dat alles wat je in je levenstaart stopt doordrenkt is van Jezus. Dat God overal, in ieder gebied van je leven, in alle ingrediënten een rol speelt.

Het verschil dat Jezus maakt in een leven zit niet in de ingrediënten maar in de smaak, geur en kracht van die ingrediënten.

**Vraag:** Hoe zie jij dit?



Foto door: [Robert S. Donovan](http://www.flickr.com/photos/booleansplit/3036470963/).

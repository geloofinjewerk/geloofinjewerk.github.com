---
comments: true
date: 2009-10-15 08:00:18
excerpt: We spraken over de kwaliteit van christelijke films. Het lijkt wel alsof
  die altijd minder is dan Hollywood films. Het zette me aan het denken, welke kwaliteit
  streef ik na in mijn werk? Voor wie werk ik?
image: http://www.geloofinjewerk.nl/images/2009/10/Handperfect.jpg
layout: post
slug: welke-kwaliteit-verdient-hij
title: Welke kwaliteit verdient Hij?
wordpress_id: 369
categories:
- Passie
tags:
- Jezus
- kwaliteit
---

Gisteren sprak ik een vriend met een enorme kennis over films. Hij vertelde dat Fireproof, de christelijke kaskraker van afgelopen zomer, een goeie film is maar dat het verhaal zich ontwikkelt op een manier die niet meer van deze tijd is (ouderwets plot).

We spraken over de kwaliteit van christelijke films. Het lijkt wel alsof die altijd minder is dan Hollywood films. De enige positieve uitzondering daarop vond hij Passion of The Christ, maar ja, die is ook door niemand minder dan Mel Gibson gemaakt.

Het zette me aan het denken, welke kwaliteit streef ik na in mijn werk? Voor wie werk ik? Stel dat ik iets voor de koningin zou moeten doen, dan zou ik het veertig keer checken, en er zeker voor zorgen dat het tip top in orde was.

Paulus schrijft dat we alles moeten doen alsof het voor de Heer is ([Kol. 3:23-24](http://www.biblija.net/biblija.cgi?m=Kolossenzen+3%3A23-24&id18=1&pos=0&l=nl&set=10)). Alsof Jezus onze Baas is. Welke kwaliteit verdient Hij?

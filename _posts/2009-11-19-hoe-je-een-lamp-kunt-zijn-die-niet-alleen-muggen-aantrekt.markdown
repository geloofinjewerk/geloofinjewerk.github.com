---
comments: true
date: 2009-11-19 08:00:33
excerpt: “Jullie zijn het licht in de wereld.” zei Jezus. Ik laat je zien wat het
  betekent om het licht in de wereld te zijn. Er is één ding wat niet veel mensen
  weten.
image: /images/2009/11/De-Spiegel.jpg
layout: post
slug: hoe-je-een-lamp-kunt-zijn-die-niet-alleen-muggen-aantrekt
title: Hoe je een lamp kunt zijn die niet alleen muggen aantrekt
wordpress_id: 480
categories:
- Identiteit in Christus
tags:
- Identiteit in Christus
- licht
- spiegel
---

Spiegel 2: “Jullie zijn het licht in de wereld.” [Mat. 5:14](http://www.biblija.net/biblija.cgi?m=Matteus+5%3A14&id18=1&pos=0&l=nl&set=10).

Wil jij mensen aantrekken zoals muggen op een lamp afkomen?

In deze post laat ik je zien wat het betekent om het licht in de wereld te zijn.

In onze [serie De Spiegel](/2009/11/09/kijk-eens-wat-vaker-in-de-spiegel/), waarin we onze identiteit in Christus ontdekken, hebben we vorige week gezien wat het inhoudt om [het zout van de aarde te zijn](/2009/11/12/het-geheim-van-het-zout-van-de-aarde/). Vandaag kijken we naar het licht van de wereld.




## De belangrijkste eigenschap van licht


In het donker zie je geen hand voor ogen. Het eerste wat je doet is licht maken. Dat is het belangrijkste wat licht doet: het verlicht de duisternis. Het brengt schoonheid aan het licht en laat zien wat verborgen was.

Zo kun jij bijvoorbeeld onethische praktijken ontmaskeren.


## Heb je het lichtknopje al gevonden?


Voordat een lamp licht verspreidt moet je hem eerst aandoen. Als een lamp niet brandt heb je geen licht. Zo verspreidt een lamp meer licht naarmate hij feller brandt. Jezus noemde Johannes de Doper een lamp die helder brandde ([Joh. 5:35](http://www.biblija.net/biblija.cgi?m=Johannes+5%3A35&id18=1&pos=0&l=nl&set=10)). Johannes kondigde Jezus aan. Johannes was aangestoken.

En jij?


## Hoe zit dat dan met de wereld?


De Joden waren een licht voor hen die in de duisternis waren ([Rom. 2:17-19](http://www.biblija.net/biblija.cgi?m=Romeinen+2%3A17-19&id18=1&pos=0&l=nl&set=10)). Zo is het de bedoeling dat wij nu schijnen als lichten in de wereld, zoals sterren aan de hemel schitteren ([Fil. 2:15](http://www.biblija.net/biblija.cgi?m=Filippenzen+2%3A15&id18=1&pos=0&l=nl&set=10&idp0=19&idp1=17)).


## Wat veel mensen niet weten


Het bovenstaande is je misschien al bekend. Maar wat je waarschijnlijk nog niet wist is dat de term ‘het licht van de wereld’ in Jezus tijd alleen voor de meest belangrijke rabbi’s werd gebruikt.

Als Jezus ons nu het licht in de wereld noemt betekent dat dat Hij de belangrijke rabbi’s van hun voetstuk haalt en betekent dat dat Hij ons belangrijk vindt!


## Lees de hele serie


Deze post is onderdeel van de [serie De Spiegel](/2009/11/09/kijk-eens-wat-vaker-in-de-spiegel/), over je identiteit in Christus. In deze serie bekijken we wat dat betekent voor jou als christen in je werk. Het [begin van de serie](/2009/11/09/kijk-eens-wat-vaker-in-de-spiegel/) vind je [hier](/2009/11/09/kijk-eens-wat-vaker-in-de-spiegel/).

---
comments: true
date: 2010-01-07 08:00:45
excerpt: De oudste zoon uit het verhaal van de verloren zoon ziet zichzelf als slaaf
  terwijl hij zoon is. Herken jij ook de 5 symptomen van dit Oudste Zoon Syndroom?
image: /images/2009/11/De-Spiegel.jpg
layout: post
slug: 5-symptomen-oudste-zoon-syndroom
title: Herken jij de 5 symptomen van het Oudste Zoon Syndroom?
wordpress_id: 785
categories:
- Identiteit in Christus
tags:
- Identiteit in Christus
- spiegel
- zoon
---

Iedereen kent het verhaal van de verloren zoon wel, maar heb je weleens gehoord van het verhaal van de thuisgebleven zoon?

De thuisgebleven zoon is de oudste zoon uit het verhaal van de verloren zoon in [Lukas 15](http://www.biblija.net/biblija.cgi?m=Luk+15&id42=0&id18=1&pos=0&l=nl&set=10). 

Vaak doen we hem af als een onredelijke, ondankbare jongen die geen hart heeft. Maar ik heb ontdekt dat heel wat christenen lijden aan wat ik noem: het Oudste Zoon Syndroom.





## Herken jij de 5 symptomen van het Oudste Zoon Syndroom?


Je kunt het Oudste Zoon Syndroom herkennen aan de volgende symptomen:



	
  1. **Je ziet je Vader als Meester.** De oudste zoon diende (Gr. ‘doulos’ = dienen als slaaf) zijn vader als slaaf.

	
  2. **Je doet wat je opgedragen wordt.** De oudste zoon deed wat hem werd opgedragen.

	
  3. **Je verwacht een beloning voor je werk.** De oudste zoon was boos omdat zijn vader hem nooit een geitenbokje had gegeven.

	
  4. **Je hebt geen initiatief.** De oudste zoon wachtte totdat zijn vader hem een geitenbokje zou geven voordat hij ging feestvieren met zijn vrienden.

	
  5. **Je maakt geen aanspraak op eigendommen.** De oudste zoon had niet door dat alles wat van de vader was, ook van hem was.



Kortom, je ziet jezelf als slaaf, terwijl je een zoon bent.

![Oudste Zoon Syndroom](/images/2010/01/Oudste-Zoon-Syndroom.png)



## Van slaaf naar zoon


Spiegel 9: “Want allen, die door de Geest Gods geleid worden, zijn zonen Gods.” [Rom. 8:14](http://www.biblija.net/biblija.cgi?m=Rom+8%3A14&id42=0&id16=1&pos=0&l=nl&set=10)

Je bent een zoon van God! Eerder heb ik al uitgelegd dat je het [voorrecht hebt gekregen om een kind van God te worden](/2009/11/26/kind-van-god-ontdek-het-voorrecht-van-je-adoptie/). Bij een kind denk je meestal aan een klein kind, terwijl je bij een zoon eerder denkt aan iemand die opgroeit.

De kenmerken van een zoon zijn, in tegenstelling tot een slaaf:



	
  1. **Je hebt een Vader.** Je hoeft God niet te dienen als slaaf.

	
  2. **Je hebt een eigen wil.** Je mag zelf ook dromen en ondernemen.

	
  3. **Je werkt niet voor je beloning.**

	
  4. **Je hebt initiatief.** Voor een groen stoplicht hoef je niet te wachten.

	
  5. **Je hebt recht op eigendommen.** Je bent zelfs erfgenaam.



Hoe zie jij jezelf? Als slaaf of als zoon/dochter?



## Lees de hele serie


Deze post is onderdeel van de [serie De Spiegel](/2009/11/09/kijk-eens-wat-vaker-in-de-spiegel), over je identiteit in Christus. In deze serie bekijken we wat dat betekent voor jou als christen in je werk. Het [begin van de serie](/2009/11/09/kijk-eens-wat-vaker-in-de-spiegel) vind je [hier](/2009/11/09/kijk-eens-wat-vaker-in-de-spiegel).

---
comments: true
date: 2010-01-04 08:00:23
excerpt: 2009 was een bewogen jaar met veel hoogtepunten. 2010 wordt een mooi jaar,
  ik heb al veel plannen voor dit nieuwe jaar! Ik zet ze voor je op een rijtje.
image: http://www.geloofinjewerk.nl/images/2009/12/Vuurwerk.jpg
layout: post
slug: doei-2009-hoi-2010
title: Doei 2009, hoi 2010!
wordpress_id: 767
categories:
- Achter de schermen
tags:
- Identiteit in Christus
- terugblik
- vooruitblik
---

Welkom in 2010! Allereerst wens ik je het **allerbeste** voor dit nieuwe jaar: dat je de Vader dieper mag leren kennen, dat je jezelf beter leert kennen en dat je een **fel stralend licht op je werk** mag zijn! Geniet van 2010!

Vandaag wil ik terugblikken op 2009, want daarin is veel gebeurd. Daarna wil ik vooruitkijken naar 2010, want daarin gaat veel gebeuren. Ten slotte heb ik nog een paar vragen voor je.





## 2009, een bewogen jaar


Afgelopen jaar stond in het teken van de opstart van mijn bedrijf en deze website. De hoogtepunten:



	
  * [Mijn bedrijf](/diensten/) startte op 1 juli 2009

	
  * Op 16 juli 2009 ging deze website live met het eerste artikel: [Daniël: medewerker van het jaar](/2009/07/16/daniel-medewerker-van-het-jaar/)

	
  * Er staan nu 46 artikelen online die je geloof met je werk verbinden

	
  * Ik heb verschillende bijzondere mensen ontmoet, waaronder [Eddy de Pender](http://www.gelovenopmaandag.nl/page12/page12.html) (Geloven op Maandag) en [Maarten Pijnacker Hordijk](http://www.bedrijfsgebed.nl/) (Bedrijfsgebed)

	
  * Op diverse conferenties heb ik veel bijgeleerd, de 7 Mountains Conference was voor mij het toppunt (een artikel over de 7 Mountains komt in 2010)

	
  * In Eindhoven hebben we een [hele mooie ontmoetingsavond ‘christen zijn op je werk’](/2009/11/20/terugblik-ontmoetingsavond-christen-zijn-op-je-werk-eindhoven/) georganiseerd

	
  * Via Twitter en blogs heb ik ook internationaal bijzondere mensen leren kennen

	
  * Dit mondde uit in een [gastartikel door Brad Harmon](/2009/11/23/mogen-christenen-hun-religie-meenemen-naar-het-werk/) van The Christian Entrepreneur

	
  * En in een [gastartikel van mijn hand](http://shrinkingthecamel.com/2009/11/27/11-shortcuts-to-becoming-a-ceo/) op de Amerikaanse blog Shrinking The Camel

	
  * [Verschillende](/2009/07/20/de-impact-van-een-gewone-christen/) [artikelen](/2009/09/24/jezus-elevator-pitch/) zijn ook door het Christelijk Informatie Platform overgenomen

	
  * De laatste weken heb ik enkele veranderingen in het design doorgevoerd: de icons van de sociale netwerken (in de zijbalk), de toolbar onderin en het formulier voor de e-mail aanmelding (bovenin de zijbalk)



Het was een mooi jaar en ik wil jullie allemaal bedanken voor alle reacties, e-mails, gesprekken en telefoontjes! Zonder jullie was dit allemaal niet mogelijk geweest!

![Sneeuwvlakte](http://www.geloofinjewerk.nl/images/2009/12/Sneeuwvlakte.jpg)



## 2010, een vooruitblik


Ik word heel blij als ik aan dit jaar denk! Het ligt voor ons als een grote open sneeuwvlakte waar nog niemand op heeft gelopen. Wij mogen het pad en de bestemming bepalen. Ga je mee?

Op dit moment ben ik een aantal bijzondere plannen aan het uitwerken, maar ik kan het niet laten om alvast een tipje van de sluier op te lichten:



	
  * Maarten Pijnacker Hordijk van Bedrijfsgebed.nl heeft toegezegd om een gastartikel te schrijven

	
  * De [Serie De Spiegel](/2009/11/09/kijk-eens-wat-vaker-in-de-spiegel/) loopt door, in totaal zijn het 20 artikelen die jou laten zien[ wie je bent in Christus](/identiteit/)

	
  * Er komen een aantal [e-books](/despiegel/) aan

	
  * De eerste zal over je [identiteit in Christus](/identiteit/) gaan

	
  * Zeer binnenkort hoor je daar meer over

	
  * Ik ga de reader van de [eendaagse training](/diensten/training/) christen zijn op je werk afronden zodat ik die kan gebruiken in mijn trainingen

	
  * Er komt nog veel meer maar dat zie je vanzelf! :)





## Vraagjes...


Zoals gezegd heb ik nog een paar vragen voor je. We staan samen voor die witte sneeuwvlakte en we gaan samen de weg bepalen. 

Wil je deze vragen beantwoorden, zodat ik er ook in 2010 voor je kan zijn en je weer kan voorzien van waardevolle inzichten, kennis en hulp om jouw geloof en jouw werk te verbinden? Schrijf hieronder in een reactie jouw antwoorden!



	
  1. Wat moet ik zeker niet vergeten in 2010 (in mijn trainingen, e-books, artikelen etc.)?

	
  2. Waar zou jij graag willen dat ik een artikel over schrijf?

	
  3. Wat zijn de moeilijkste dingen aan [christen zijn op je werk](http://www.geloofinjewerk.nl/christen-zijn-op-je-werk/) voor jou?

	
  4. Wat vind je tot nu toe van mij en mijn website?



Zet je antwoorden in een reactie hieronder, zodat we samen de route kunnen bepalen. Dank je wel!



Foto door: [sunsurfr](http://www.flickr.com/photos/sunsurfr/472327992/).

---
comments: true
date: 2009-11-26 08:00:58
excerpt: “Wie Hem wel ontvingen en in zijn naam geloven, heeft Hij het voorrecht gegeven
  om kinderen van God te worden.” Joh. 1:12. In dit artikel geef ik een aanzet van
  wat het inhoudt om kind van God te worden.
image: /images/2009/11/De-Spiegel.jpg
layout: post
slug: kind-van-god-ontdek-het-voorrecht-van-je-adoptie
title: 'Kind van God: ontdek het voorrecht van je adoptie'
wordpress_id: 561
categories:
- Identiteit in Christus
tags:
- Identiteit in Christus
- kind van God
- spiegel
---

Spiegel 3: “Wie Hem wel ontvingen en in zijn naam geloven, heeft Hij het voorrecht gegeven om kinderen van God te worden.” [Joh. 1:12](http://www.biblija.net/biblija.cgi?m=joh+1%3A12&id18=1&pos=0&l=nl&set=10)

Valt het je ook op dat er niet staat dat je een kind van God bént maar dat je het kunt worden?

Het is blijkbaar geen vanzelfsprekendheid.

In dit artikel geef ik een aanzet van wat het inhoudt om kind van God te worden.





## Het recht om te worden


Als je in de naam van Jezus gelooft heb je het voorrecht gekregen om een kind van God te worden. Het woord voorrecht betekent recht, privilege, mogelijkheid. Je moet het nog wel worden. 

Hoe dan? 

_Door te ontdekken dat je het al bent._



## Geen slaaf maar kind


In [Galaten 4:7](http://www.biblija.net/biblija.cgi?m=gal+4%3A7&id18=1&pos=0&l=nl&set=10) staat: “U bent nu geen slaven meer, u bent kinderen van God en als zijn kinderen bent u erfgenamen, door de wil van God.”

Misschien kijk jij ook wel vaak naar God als Meester en zie je jezelf als slaaf die Zijn opdrachten moet uitvoeren. Maar: Je bent geen slaaf meer, je bent een kind van de Vader.

Dit verandert ook je kijk op werk, roeping, collega’s, etc. Toch?



## Geadopteerd door de Vader


![Afbeelding van twee babyvoetjes in de handen van zijn vader](/images/2009/11/voetjesinhanden.jpg)Bovendien heeft God ons de Geest van zijn Zoon gegeven die “Abba, Vader” roept. Abba betekent gewoon simpelweg “Papa”. Je kan Papa tegen God zeggen door de Geest van zijn Zoon.

Deze Geest, de Heilige Geest, wordt ook wel de “Geest van adoptie” genoemd. Je bent door God geadopteerd.



## Rust aan het hart van de Vader


Terug naar Johannes 1. Van Jezus werd gezegd dat Hij aan het hart van de Vader rust ([Joh. 1:18](http://www.biblija.net/biblija.cgi?m=Joh+1%3A18&id18=1&pos=0&l=nl&set=10)). Omdat jij ook een kind van de Vader bent, geadopteerd door Hem, mag jij ook rusten aan Zijn hart.

Hoezo heb je het druk met werken? ;)



## Lees de hele serie


Deze post is onderdeel van de [serie De Spiegel](/2009/11/09/kijk-eens-wat-vaker-in-de-spiegel/), over je identiteit in Christus. In deze serie bekijken we wat dat betekent voor jou als christen in je werk. Het [begin van de serie](/2009/11/09/kijk-eens-wat-vaker-in-de-spiegel/) vind je [hier](/2009/11/09/kijk-eens-wat-vaker-in-de-spiegel/).



Foto door [Enigma Photos](http://www.flickr.com/photos/enigmaphotos/490363805/).

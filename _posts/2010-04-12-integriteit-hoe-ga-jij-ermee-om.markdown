---
comments: true
date: 2010-04-12 08:00:13
excerpt: Uit een recent onderzoek is gebleken dat 80% van de financiële werknemers
  weleens te maken krijgt met integriteitsvraagstukken. Hoe ga jij met integriteit
  om?
image: /images/2010/04/omzetliegen.jpg
layout: post
slug: integriteit-hoe-ga-jij-ermee-om
title: 'Integriteit: Hoe ga jij ermee om?'
wordpress_id: 1477
categories:
- Integriteit
tags:
- dilemma
- ethiek
- Integriteit
- klokkenluider
---

In een workshop die ik onlangs gaf was het onderwerp dat de meeste discussie opriep integriteit.

Recent is een [onderzoek](http://www.nu.nl/economie/2206047/ethiek-struikelblok-financiele-werknemer.html) uitgevoerd onder financiële werknemers. Wat bleek:



	
  * 80% krijgt weleens te maken met integriteitsvraagstukken

	
  * 20% heeft weleens ontslag genomen vanwege een ethisch dilemma

	
  * 10% heeft weleens een derde partij geraadpleegd om een integriteitsvraagstuk op te lossen

	
  * 6% heeft ooit de rol van klokkenluider gespeeld


Je ziet, integriteit is een actueel en belangrijk onderwerp!



Voor een toekomstig artikel ben ik op zoek naar jouw ervaringen op dit gebied. Ongetwijfeld krijg jij ook weleens te maken met opdrachten die volgens jou niet kloppen. Hoe ga jij daarmee om?

Recente voorbeelden uit de praktijk:

	
  * Een privéverbouwing die je op de zaak moet [boeken](http://www.nuzakelijk.nl/algemeen/2207826/vastgoedman-evert-kroon-eigenlijk.html) om BTW-voordeel te krijgen

	
  * Negen jaar lang weten dat iemand miljoenen naar haar privérekening [overmaakt](http://www.nu.nl/economie/2220354/ing-medewerkster-plukte-klanten-in-vs.html) (maar daar niks aan kunnen/mogen doen)

	
  * Een kleuterklas les moeten geven over hekserij

	
  * Klanten meer verkopen dan ze nodig hebben om jullie teamtarget/bonus te halen

	
  * Omzet bij verzinnen om meer krediet bij de bank te krijgen

	
  * Goedkoper materiaal gebruiken dan dat wat overeengekomen is


Je herkent dit soort situaties vast wel. Hoe ga je hiermee om? Wat heb jij meegemaakt? Vertel jouw verhalen eens. Je hoeft geen (bedrijfs)namen te noemen. Welk belang moeten we dienen? Altijd je baas gehoorzamen, ook als je wéét dat het fout is? Of altijd je mond open doen? En als het een bedrijf van faillissement kan redden?

Zet jouw verhaal hieronder in de reacties en wie weet gebruik ik jouw reactie in het artikel.

Of vind je dit ook lastig en heb je een specifieke vraag? Stel je vraag hieronder in de reacties en ik probeer hem in het artikel te beantwoorden.

(Lezers die de artikelen per e-mail toegestuurd krijgen: [klik hier](/2010/04/12/integriteit-hoe-ga-jij-ermee-om/) om naar de website te gaan om een reactie te plaatsen)

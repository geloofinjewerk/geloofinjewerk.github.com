---
comments: true
date: 2010-10-06 10:00:40
excerpt: Naast de Landelijke Themazondag ‘Christen-zijn op je werk’ op zondag 7 november
  zijn er ook vier regionale ontmoetingsavonden. 6 Redenen om daar zeker naartoe te
  komen vind je in dit artikel.
image: http://www.geloofinjewerk.nl/images/2010/10/ontmoetingsavond.jpg
layout: post
slug: 6-redenen-ontmoetingsavond
title: '6 Redenen om naar een ontmoetingsavond ''Christen-zijn op je werk'' te komen '
wordpress_id: 2177
categories:
- Achter de schermen
tags:
- alpha op de werkplek
- Bedrijfsgebed
- cbmc
- christen-zijn op je werk
- christennetwerk|gmv
- geloof in je werk
- geloven op maandag
- impact netwerk
- ontmoetingsavond
- werkgroep
---

Net als [vorig jaar](http://www.geloofinjewerk.nl/2009/11/20/terugblik-ontmoetingsavond-christen-zijn-op-je-werk-eindhoven/) organiseert de [Werkgroep Christen-zijn op je werk](http://www.christenzijnopjewerk.nl) weer een aantal regionale ontmoetingsavonden over christen-zijn op je werk.

Op deze avonden is er aandacht voor de relatie tussen geloof en werk. Je ontmoet andere christenen (uit jouw regio) en wisselt van gedachten over wat christen-zijn op je werk inhoudt en hoe je dat gestalte kunt geven. Door middel van diverse workshops ontdek je nieuwe gezichtspunten, praktische handvatten e.d.



Naast de [Landelijke Themazondag ‘Christen-zijn op je werk’](http://www.geloofinjewerk.nl/2010/09/22/6-redenen-themazondag/) op zondag 7 november zijn er ook vier regionale ontmoetingsavonden. 6 Redenen om daar zeker naartoe te komen:



	
  1. **Nieuwe inzichten**
 Je ontvangt nieuwe inzichten over je werk, je functie, je werkdruk, je conflicten en je christen-zijn.

	
  2. **Praktische handvatten**
 Naast een bijbelse visie op christen-zijn op je werk worden er ook praktische handvatten gegeven over hoe je dit dan gestalte kunt geven.

	
  3. **Doorbreekt de sleur **
Een ontmoetingsavond is wellicht een welkome afwisseling op de sleur van werken, sporten, werk in de kerk etc. :)

	
  4. **Inspirerende sprekers**
 Sprekers van o.a. Bedrijfsgebed, Geloven op Maandag en Impact Netwerk verzorgen diverse interessante workshops.

	
  5. **Sacred-Secular Divide overwinnen **
De Sacred-Secular Divide (SSD) is het denkbeeld dat er een verschil is tussen geestelijk werk en ongeestelijk werk. Op deze ontmoetingsavonden kun je afrekenen met dat denkbeeld!

	
  6. **Netwerken**
 Op een regio-avond ontmoet je veel medechristenen. Wellicht ontstaan er interessante contacten die je kunt toevoegen aan je netwerk.



![Logo Werkgroep Christen-zijn op je werk](http://www.geloofinjewerk.nl/images/2010/09/logo-werkgroep.png)



## Wanneer, waar en workshops


De ontmoetingsavonden ‘christen-zijn op je werk’ worden gehouden op de volgende data:



	
  * Woensdag 10 november in Arnhem

	
  * Dinsdag 16 november in Rotterdam

	
  * Donderdag 25 november in Heerlen

	
  * Dinsdag 30 november in Enschede



De organisatie is in handen van de Werkgroep Christen-zijn op je werk: [Alpha op de werkplek](http://www.alphaopdewerkplek.nl/), [Bedrijfsgebed.nl](http://www.bedrijfsgebed.nl/), [CBMC](http://www.cbmc.nl/), [christennetwerk|gmv](http://www.cgmv.nl/), [Geloof in je werk](http://www.geloofinjewerk.nl), [Geloven op Maandag](http://www.gelovenopmaandag.nl/) en [IMPACT Netwerk](http://www.impactnetwerk.nl/).

De kosten voor de avond zijn € 17,50. Een avond begint om 18.00 uur met een maaltijd. Daarna volgt een centrale inleiding en vervolgens kun je kiezen uit vier workshops in twee workshoprondes. De workshops zijn:



#### Workshop "Christen-zijn op je werk, langs welke meetlat leg ik mijzelf?"


Waar meet je jezelf aan? Ben je iemand anders op maandag dan op zondag? Wat zegt God over wie jij bent? 
In deze workshop willen we je de meetlat van God laten ontdekken.



#### Workshop "Druk, druk, druk"


Iedereen heeft het druk, vaak tè druk. We hebben moeite met prioriteit bepalen en nee zeggen. We "moeten" nog zo veel. Wat zegt de Bijbel eigenlijk over druk zijn en veel "moeten" doen? Wat zegt de Bijbel over prioriteiten in het leven?
In deze workshop willen we hier verder met elkaar over nadenken en vanuit de Bijbel antwoorden vinden op onze stressige levenswijze.



#### Workshop “Vredestichter op het werk”


Overal waar mensen samenwerken komen conflicten voor, dus ook op het werk. Hoe ga je daar mee om? Ben je iemand die conflicten liever mijdt of zoek je ze op?
In deze workshop willen we ingaan op de vraag hoe je in conflictueuze situaties kunt leven vanuit de vrede van God.



#### Workshop “Christen-zijn op je werk - hoe dan?”


Hoe kun je feitelijk op je werk gestalte geven aan je christen-zijn? Zijn er hulpmiddelen, kun je ook samen met collega’s bidden of een Alpha-cursus doen? En als je nou de enige christen bent?
In deze workshop willen we vooral praktische handreikingen doen, uitgaande van ieders persoonlijke omstandigheden.

Het volledige programma vind je op de speciale website [www.christenzijnopjewerk.nl](http://www.christenzijnopjewerk.nl/ontmoetingsavonden/ontmoetingsavonden.html).

[Meld je nú aan](http://www.christenzijnopjewerk.nl/ontmoetingsavonden/aanmelden.html) en zet het in je agenda!

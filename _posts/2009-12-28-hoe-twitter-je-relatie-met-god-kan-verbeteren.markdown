---
comments: true
date: 2009-12-28 08:00:48
excerpt: Twitter kan je relatie met God verbeteren. In dit artikel laat ik 5 manieren
  zien waarop.
image: http://www.geloofinjewerk.nl/images/2009/12/Twitter.png
layout: post
slug: hoe-twitter-je-relatie-met-god-kan-verbeteren
title: Hoe Twitter je relatie met God kan verbeteren
wordpress_id: 723
categories:
- Gebed
tags:
- dagelijks leven
- relatie
- twitter
---

“Twitteren” is gekozen tot het woord van het jaar 2009.

Voor [Maxime Verhagen](http://twitter.com/MaximeVerhagen) is het een politieke graadmeter, [Andries Knevel](http://twitter.com/andriesgknevel) verzamelt interviewvragen via Twitter en de christelijke bladen [zitten](http://twitter.com/UitdagingOnline) [er](http://twitter.com/peterbergwerff) [ook](http://twitter.com/ariekok) [al](http://twitter.com/Kerknieuws) op.

Wat is Twitter en wat heb ik eraan? Kan Twitter mijn relatie met God ook verbeteren?





## Twitter in 140 karakters


![Twitter in 140 karakters](http://www.geloofinjewerk.nl/images/2009/12/Twitter140karakters.jpg)

Dat was Twitter in 140 karakters. Waarom 140 karakters? Dat is precies het maximaal aantal karakters dat een berichtje (tweet) kan bevatten. Je hebt mensen die je volgt (jij ziet dan hun berichtjes) en mensen die jou volgen (zij zien jouw berichtjes).

Zie het als je huiskamer bij een verjaardagsfeestje, die zit vol met vrienden die naar je luisteren als je iets zegt. Jouw vrienden hebben ook weer eigen huiskamers waar hun eigen vrienden naar hen luisteren als ze iets zeggen. Jouw vrienden kunnen iets in hun huiskamer herhalen wat ze in jouw huiskamer hebben gehoord, dit wordt ‘retweeten’ genoemd.

Er is nog veel meer mogelijk, maar daarvoor moet je het eigenlijk [gewoon proberen](https://twitter.com/signup).


## Hoe Twitter je relatie met God kan verbeteren


Een tijdje terug was ik bezig met de organisatie van de [ontmoetingsavond ‘christen zijn op je werk’](/2009/11/20/terugblik-ontmoetingsavond-christen-zijn-op-je-werk-eindhoven/). Het aantal aanmeldingen was erg laag en we hadden nog maar twee weken om meer deelnemers te vinden.

Via Twitter had ik een aantal mensen in de Verenigde Staten leren kennen. Ik vroeg hen om te bidden voor de avond, omdat het aantal deelnemers nog zo laag was. Ze zeiden toe om te bidden. Eén persoon ging er zelfs dagelijks voor bidden. Terwijl ik die mensen nog nooit heb ontmoet! Sinds dat moment schoot het aantal deelnemers omhoog en uiteindelijk kwamen er meer mensen dan dat we hadden verwacht!

Na bovenstaande gebeurtenis ben ik gaan nadenken welke invloed Twitter heeft op mijn relatie met God. Twitter kan op een aantal manieren je relatie met God verbeteren:



	
  1. ![Twitter Following](http://www.geloofinjewerk.nl/images/2009/12/TwitterFollowing.jpg)**Nieuwe mensen ontmoeten:** via Twitter kun je mensen over de hele wereld leren kennen die hetzelfde werk doen of in hetzelfde proces zitten als jij. Je kunt delen hoe met zaken omgaat en voor elkaar bidden.

	
  2. **Beroemdheden benaderen:** veel “beroemdheden” (bijbelleraren, evangelisten etc.) die je normaal gesproken niet zomaar kunt benaderen hebben Twitter en zijn zo bereikbaar voor jou.

	
  3. **Stilgezet worden:** veel mensen twitteren quotes uit de Bijbel. Dit zet je even stil bij Gods Woord.

	
  4. **De nood in de wereld ervaren:** via Twitter wordt veel nieuws verspreid. Dit helpt om bewogenheid te krijgen voor de wereld.

	
  5. **Korter bidden:** een Twitter berichtje heeft max. 140 karakters, dus het leert je om kort en bondig te zijn. Dit helpt om “zonder omhaal van woorden te bidden” ([Mat. 6:7](http://www.biblija.net/biblija.cgi?m=Mat+6%3A7&id42=0&id18=1&pos=0&l=nl&set=10)). ;)




## Volg jij mij


Iedereen heeft een eigen manier en vorm van twitteren. Als je mij volgt krijg je een kijkje achter de schermen van mijn werk en een blik in mijn leven. Je ziet wat ik lees, wat ik doe en met wie ik praat. Ik laat je zien wat interessante links en ontwikkelingen zijn. [![Leon de Rijke op Twitter](http://www.geloofinjewerk.nl/images/2009/12/TwitterVolgMij.png)](http://twitter.com/leonderijke)

Dus: [maak een Twitter account aan](https://twitter.com/signup), als je dat nog niet hebt, en [volg mij](http://twitter.com/leonderijke):

Heb jij Twitter? Zo ja, laat dan je Twitter account achter in de reacties. Zo kunnen we elkaar gaan volgen!

Hoe gebruik jij Twitter? Heeft het jouw relatie met God verbeterd?

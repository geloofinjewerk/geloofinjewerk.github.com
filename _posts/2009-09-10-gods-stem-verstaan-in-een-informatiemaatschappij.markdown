---
comments: true
date: 2009-09-10 08:00:54
excerpt: De hele dag door komen er enorme stromen informatie op ons af, zowel op ons
  werk als daarbuiten. Hoe kun je nou dicht bij God blijven temidden van al deze informatie?
  Hoe kun je Zijn stem verstaan?
image: /images/2009/09/Veldbloem.jpg
layout: post
slug: gods-stem-verstaan-in-een-informatiemaatschappij
title: Gods stem verstaan in een informatiemaatschappij
wordpress_id: 208
categories:
- Heilige Geest
tags:
- e-mail
- Gods stem verstaan
- hyves
- informatie
- Jezus
- liefdesrelatie
- natuur
- relatie
- twitter
---

De hele dag door komen er enorme stromen informatie op ons af, zowel op ons werk als daarbuiten. Nieuwsberichten, e-mails, tweets, status updates, krabbels enz. enz. De hele maatschappij draait op informatie.

Iedereen kan schrijven, je hoeft geen uitgever meer te vinden om je ideeën aan de hele wereld bekend te maken. Er wordt veel over God geschreven, over de tijd waarin we leven, over hoe we “moeten” leven, over waar het allemaal naartoe gaat etc. Hoe kun je nou dicht bij God blijven temidden van al deze informatie? Hoe kun je Zijn stem verstaan?

Een paar gedachten:



	
  1. Alle informatie valt in het niets vergeleken bij wie Hij is. Ieder blogje, mailtje, krabbeltje, tweetje is niks waard vergeleken bij één woord van Hem: “_De mens is als gras, hij bloeit als een veldbloem. (...) Het gras verdort en de bloem verwelkt, maar het woord van onze God houdt altijd stand._” ([Jes. 40: 6-8](http://www.biblija.net/biblija.cgi?m=Jesaja+40%3A6-8&id18=1&pos=0&l=nl&set=10))

	
  2. Je kunt God ontmoeten in de stilte, in de binnenkamer. In de stilte kun je je focussen op de Vader en zijn er geen afleidingen. Neem de tijd om gewoon bij God te zijn, tijd met Hem door te brengen. De [Amerikaanse schrijfster Anne Lang Bundy](http://building-his-body.blogspot.com/2009/08/friday-freelance-favorites.html) heeft de gewoonte om een tiende van haar tijd met God door te brengen, 2.4 uur per dag. Omdat ze geen wetticist is kan het makkelijk gebeuren dat het langer duurt - op dagen dat ze niet afgeleid wordt en weinig tot geen tijd met Hem doorbrengt. :) “_Maar als jullie bidden, trek je dan in je huis terug, sluit de deur en bid tot je Vader, die in het verborgene is._” ([Mat. 6:6](http://www.biblija.net/biblija.cgi?m=Matteus+6%3A6&id18=1&pos=0&l=nl&set=10))

	
  3. Gods tweets en krabbels vind je in de Bijbel. Door in zijn woord te lezen hoor je wat Hij tegen je zegt. “_Mijn plan met jullie staat vast – spreekt de HEER. Ik heb jullie geluk voor ogen, niet jullie ongeluk: ik zal je een hoopvolle toekomst geven._” ([Jer. 29:11](http://www.biblija.net/biblija.cgi?m=Jeremia+29%3A11&id18=1&pos=0&l=nl&set=10)), “_Hij zal je beschermen met zijn vleugels, onder zijn wieken vind je een toevlucht, zijn trouw is een veilig schild._” ([Ps. 91:4](http://www.biblija.net/biblija.cgi?m=Psalm+91%3A4&id18=1&pos=0&l=nl&set=10)) en “_En houd dit voor ogen: ik ben met jullie, alle dagen, tot aan de voltooiing van deze wereld._” ([Mat. 28:20](http://www.biblija.net/biblija.cgi?m=Matte%FCs+28%3A20&id18=1&id16=1&pos=0&l=nl&set=10&idp0=19&idp1=17)).


[![Cover MACHTIG MOOI!](/images/2009/09/cover-machtigmooi0-300x216.jpg)](http://www.machtigmooi.com)



	
  1. Ga eens de natuur in. Hoor hoe God door de schepping spreekt. Luister eens naar een krekel in plaats van je ringtone. Naar het gekwetter van de vogels in plaats van het virtuele gekwetter. Je hoeft niet ver weg te gaan om Gods hand en stem in de schepping te zien en horen. Juist dichtbij huis zijn er zoveel moois te zien. Een boek dat dit heel goed laat zien is [MACHTIG MOOI!](http://www.machtigmooi.com/) van de [Vlaamse fotograaf en grafisch vormgever David Sorensen](http://www.real-life.nl), een aanrader!


Hoe ga jij hiermee om? Lukt het om dicht bij God te blijven terwijl er zoveel informatie op je afkomt? Heb jij nog andere manieren dan hierboven beschreven?

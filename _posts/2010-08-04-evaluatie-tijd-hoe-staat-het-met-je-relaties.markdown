---
comments: true
date: 2010-08-04 10:00:19
excerpt: De Relatie Evaluatie vragenlijst kun je gebruiken om de relaties met de mensen
  om je heen te evalueren. Hoe ben je met hen omgegaan en wat zou je daarin willen
  veranderen, is de centrale vraag van deze evaluatie.
image: http://www.geloofinjewerk.nl/images/2010/08/relaties.jpg
layout: post
slug: evaluatie-tijd-hoe-staat-het-met-je-relaties
title: Evaluatie tijd! Hoe staat het met je relaties?
wordpress_id: 2004
categories:
- Relaties
tags:
- arbeidsrelatie
- collega's
- evaluatie
- liefdesrelatie
- relatie
---

De zomer is, samen met de periode rond de jaarwisseling, een tijd van nadenken en evalueren. Tijdens je vakantie even op adem komen en nadenken over wat er allemaal is gebeurd en waar je naartoe wilt.

Door middel van de [12 vragen voor tijdens je vakantie](http://www.geloofinjewerk.nl/2010/07/14/12-vragen-voor-tijdens-je-vakantie/) heb je al een evaluatie gehouden van je motivatie, je plannen en je toekomst.

Wil jij weten hoe het met je [relaties](http://www.geloofinjewerk.nl/2010/07/21/relaties-leggen-is-niet-zo-moeilijk/) gesteld is? Vandaag gaan we evalueren hoe je relaties ervoor staan.





## De mensen van afgelopen jaar


Het afgelopen jaar heb je hoogstwaarschijnlijk veel nieuwe mensen leren kennen. Nieuwe collega’s, nieuwe opdrachtgevers, nieuwe leveranciers etc. Misschien ben je in een nieuw team terecht gekomen of is je bedrijf overgenomen.

Daarnaast heb je relaties bijgehouden en verdiept met de mensen die je al kent. De collega’s met wie je al 10 jaar samenwerkt, de kantinemedewerker, je contactpersoon bij een partnerbedrijf etc. Misschien heb je besloten om relaties te verdiepen met de mensen die je al langer kent.

Hoe dan ook, ik heb een vragenlijst samengesteld om jou te helpen om je relaties met de mensen om je heen te evalueren.

De vragen zijn bedoeld voor je werksituatie maar je kunt ze natuurlijk ook toepassen op andere gebieden in je leven. Ze zijn erop gericht om je te laten nadenken over de mensen die je kent. Hoe ben je met hen omgegaan en wat zou je daarin willen veranderen, is de centrale vraag daarbij.

![Afbeelding van het Relatie Evaluatie Formulier](http://www.geloofinjewerk.nl/images/2010/08/evaluatieformulier.jpg)



## Tijd voor de Relatie Evaluatie


Dit is wat je moet doen:



	
  * [Download de Relatie Evaluatie (PDF)](http://www.geloofinjewerk.nl/images/2010/08/Relatie-evaluatie.pdf) en vul hem in.

	
  * Neem hier ruim de tijd voor en formuleer concrete actiepunten om je relaties te verbeteren en/of te verdiepen.

	
  * Bied alsnog je excuses aan en/of vraag vergeving, indien van toepassing.

	
  * Laat hieronder een reactie achter met wat deze evaluatie voor jou heeft betekent. (Als je dit in een e-mail leest, [ga dan naar de website en laat een reactie achter.](http://www.geloofinjewerk.nl/2010/08/04/evaluatie-tijd-hoe-staat-het-met-je-relaties/))



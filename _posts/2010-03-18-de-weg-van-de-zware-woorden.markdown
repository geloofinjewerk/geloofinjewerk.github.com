---
comments: true
date: 2010-03-18 08:00:21
excerpt: 'Je bent een kind van God en je bent het licht van de wereld. Deze twee komen
  samen als je een kind van het licht genoemd wordt. Als kind van het licht brengt
  je vrucht voort: goedheid, gerechtigheid en waarheid.'
image: /images/2009/11/De-Spiegel.jpg
layout: post
slug: de-weg-van-de-zware-woorden
title: De weg van de zware woorden
wordpress_id: 1193
categories:
- Identiteit in Christus
tags:
- Identiteit in Christus
- kind van het licht
- spiegel
---

“Ga de weg van de kinderen van het licht. Het licht brengt goedheid voort en gerechtigheid en waarheid.”

Dit spoort Paulus ons aan in [Efeziërs 5:8-9](http://www.biblija.net/biblija.cgi?m=ef+5%3A8-9&id42=0&id18=1&pos=0&l=nl&set=10).

Goedheid, gerechtigheid en waarheid. Ik noem dat behoorlijk zware woorden.

Die zware woorden horen bij de weg van de kinderen van het licht. Laten we eens kijken wat het betekent om een kind van het licht te zijn.

Spiegel 19: “Want u bent allen kinderen van het licht en van de dag. Wij behoren niet toe aan de nacht en de duisternis.” ([1 Tess. 5:5](http://www.biblija.net/biblija.cgi?m=1+Tess+5%3A5&id42=0&id18=1&pos=0&l=nl&set=10))





## Kind van het licht


Eerder hebben we al gezien dat jij het [licht van de wereld](/2009/11/19/hoe-je-een-lamp-kunt-zijn-die-niet-alleen-muggen-aantrekt/) genoemd wordt en dat je daardoor in staat bent om dingen “aan het licht” te brengen. Je bent in staat om de duisternis te ontmaskeren door licht te brengen.

Ook hebben we al gezien dat je een [kind van God](/2009/11/26/kind-van-god-ontdek-het-voorrecht-van-je-adoptie/) genoemd wordt en dat je daardoor in staat bent om Hem als Vader te zien. Je bent aangenomen als zoon of dochter van Hem.

Vandaag komen deze twee onderdelen van je identiteit in Christus eigenlijk samen in een derde onderdeel: je bent een kind van het licht. Je bent in staat om de weg van de kinderen van het licht te gaan.

![Afbeelding van een weg met een lichtspoort](/images/2010/03/wegvanhetlicht.jpg)



## De weg van de kinderen van het licht


Zoals we zagen spoort Paulus je aan om de weg van de kinderen van het licht te gaan. Hij gaat na deze tekst verder met het opsommen van een hele hoop eigenschappen van die weg. Het lijkt wel een lijst met gedragsregels. Lees [Efeziërs 5](http://www.biblija.net/biblija.cgi?m=Efezi%EBrs+5&id42=0&id18=1&pos=0&l=nl&set=10) er maar eens op na.

Het belangrijkste doel van deze weg is het voortbrengen van vrucht: de zware woorden ‘goedheid’, ‘gerechtigheid’ en ‘waarheid.’

Ik zal niet verder ingaan op de betekenis van die woorden maar waar het om gaat is dat jij deze vrucht voortbrengt. Dat is een eigenschap van het licht, het voortbrengen van goedheid, gerechtigheid en waarheid. Zie ook het artikel over [licht, daden en vruchten](/2009/07/27/licht-daden-en-vruchten/).

Je bent een kind van God en je bent het licht van de wereld. Deze twee komen samen als je een kind van het licht genoemd wordt. Als kind van het licht brengt je vrucht voort: goedheid, gerechtigheid en waarheid.

Dat zien je collega’s vanzelf. Let maar op.



## Lees de hele serie


Deze post is onderdeel van de [serie De Spiegel](/2009/11/09/kijk-eens-wat-vaker-in-de-spiegel/), over je identiteit in Christus. In deze serie bekijken we wat dat betekent voor jou als christen in je werk. Het [begin van de serie](/2009/11/09/kijk-eens-wat-vaker-in-de-spiegel/) vind je [hier](/2009/11/09/kijk-eens-wat-vaker-in-de-spiegel/).



Foto door: [Todd434](http://www.flickr.com/photos/todds_photo_gallery/4153825582/).

---
comments: true
date: 2010-02-15 08:00:08
excerpt: In dit gastartikel bespreekt Wim Slabbekoorn van Slabbekoorn Consultancy
  hoe je passie in je werk kunt vinden.
image: http://www.geloofinjewerk.nl/images/2010/02/pianospelen.jpg
layout: post
slug: hoe-vind-je-passie-in-je-werk
title: Hoe vind je passie in je werk?
wordpress_id: 1070
categories:
- Passie
tags:
- Life is a Journey
- Passie
- Wim Slabbekoorn
---

_In dit gastartikel bespreekt Wim Slabbekoorn van [Slabbekoorn Consultancy](http://www.lifeisajourney.nl) hoe je passie in je werk kunt vinden._

“Vind de baan die bij je past en je hoeft nooit meer te werken…”

Deze oneliner komt uit het boek ‘Genieten van je werk, hoezo…?’ Iemand gaf het me toen het niet zo lekker liep op mijn werk. En ik dacht: wat een titel, dat kan nooit! Maar toch…


## 3 vragen om mee te beginnen: kun jij ze beantwoorden?


Begin maar eens met deze 3 vragen:



	
  1. Wie ben ik?

	
  2. Wat kan ik?

	
  3. Wat wil ik?




Het lijkt eenvoudig, maar er zijn weinigen die kant en klare antwoorden hebben op bovenstaande vragen.



## God laat alle dingen medewerken ten goede


Wij weten nu, dat God alle dingen doet medewerken ten goede voor hen, die God liefhebben, die volgens Zijn voornemen geroepenen zijn. ([Rom. 8:28](http://www.biblija.net/biblija.cgi?m=rom+8%3A28&id42=0&id18=1&pos=0&l=nl&set=10))

Benader de vragen vanuit je relatie met God: persoonlijk en toekomstgericht. God belooft namelijk in de Bijbel dat Hij alle dingen laat medewerken ten goede. Daarom is het belangrijk nadrukkelijk naar je verleden te kijken om daarin een rode draad te bespeuren. Vervolgens neem je afscheid van de dingen die je niet mee wilt nemen naar de toekomst. Soms hoort hier verwerking en vergeving bij.



## Denken vanuit je sterktes: je hebt ze niet voor niets gekregen!!


Talenten, gaven, competenties, vaardigheden, interne motivatie - noem het. Boeken vol zijn er over geschreven. Het komt er op neer dat je niet voor niets bent wie je bent. Breng daarom in kaart wat God in jou heeft gelegd. Daarvoor zijn allerlei methoden. Begin met de reis door je eigen leven en kom tot je bestemming. Op de website [Life is a Journey](http://www.lifeisajourney.nl) kun je meer lezen over de mogelijkheden.

Vergis je echter niet in dit alles: het gaat niet alleen om werk!! Hoewel het begrijpelijk is want je bent er immers dagelijks mee bezig. Tijd voor God, je relatie, gezin, familie, hobby's zijn minstens zo belangrijk.

Veel passie toegewenst!

Meer tips voor persoonlijke ontwikkeling: [www.twitter.com/ontwikkeljezelf](http://twitter.com/ontwikkeljezelf)

_Over de auteur: Wim Slabbekoorn, 36 jaar. Woont in Middelburg met vrouw en drie kids. Begon in 2008 als freelance coach na 10 jaar in het communicatievak gewerkt te hebben. Werkgebied Zuid West Nederland. Zie ook [http://www.lifeisajourney.nl](http://www.lifeisajourney.nl)_



Foto door: [.ygor](http://www.flickr.com/photos/-ygor/3912030611/).

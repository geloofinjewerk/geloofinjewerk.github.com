---
comments: true
date: 2010-06-23 10:00:32
excerpt: Met deze 8 tips kun je de diepgang en kwaliteit van je gesprekken verbeteren!
image: http://www.geloofinjewerk.nl/images/2010/05/conversaties.jpg
layout: post
slug: 8-tips-voor-betere-gesprekken
title: 8 Tips voor betere gesprekken
wordpress_id: 1757
categories:
- Relaties
tags:
- conversatie
- gesprek
- vragen stellen
---

Michael Hyatt, de CEO van Thomas Nelson Publishers, de grootste christelijke uitgever in de VS, vertelt op zijn [website](http://michaelhyatt.com/2010/02/how-to-have-better-dinner-conversations.html) over de goede gesprekken die hij aan tafel altijd heeft.

Samen met zijn vrouw heeft hij een set van ongeschreven regels die ze gebruiken als ze gasten te eten krijgen.



Omdat die regels eigenlijk hele goede tips zijn die je in iedere situatie kunt gebruiken, noem ik ze hier ook voor jou. Deze 8 tips kun je altijd gebruiken, ook op je werk:



	
  1. Zorg voor een **prettige omgeving** waarin je elkaar kunt verstaan. Zet eventuele achtergrondmuziek niet te hard.

	
  2. Zorg dat er **één gesprek** tegelijk wordt gevoerd.

	
  3. Stel **open vragen**. Vraag naar situaties, boeken die ze gelezen hebben etc.

	
  4. **Vraag door.** Vraag naar wat dit met diegene deed, naar achtergronden en gevoelens.

	
  5. Betrek de **stille luisteraars** erbij. Noem hun naam en stel een vraag, bijv. “Jan, wat vind jij daarvan?”

	
  6. Zorg dat de gespreksdeelnemers voorzien zijn van **voldoende eten en drinken.** Dan hoeven ze daar zelf niet over na te denken.

	
  7. **Luister meer** dan dat je praat. Focus op het stellen van vragen.

	
  8. **Bevestig de ander,** ook al ben je het niet eens met wat hij/zij zegt. Wees erop uit om iets te leren van het geen hij zegt.


Je zult misschien denken dat dit hele basic tips zijn, maar ga er maar eens mee aan de slag. Ik kwam erachter dat ik nog heel wat kon verbeteren door deze tips toe te passen, ook al waren ze niet allemaal nieuw voor me.

**Vraag:** Heb jij nog andere tips voor betere, diepere gesprekken?

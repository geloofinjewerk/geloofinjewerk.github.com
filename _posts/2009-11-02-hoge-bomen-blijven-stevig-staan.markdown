---
comments: true
date: 2009-11-02 08:00:48
excerpt: Een maïsplant ontwikkelt twee soorten wortels. Wil je weten wat dit met bomen,
  met jou, met je geloof en met je werk te maken heeft?
image: /images/2009/10/Hoge-boom.jpg
layout: post
slug: hoge-bomen-blijven-stevig-staan
title: Hoge bomen blijven stevig staan
wordpress_id: 423
categories:
- Identiteit in Christus
tags:
- bomen
- Identiteit in Christus
- Jezus
- wind
- wortels
---

Een maïsplant ontwikkelt twee soorten wortels. Wil je weten wat dit met bomen, met jou, met je geloof en met je werk te maken heeft?


## Hoge bomen vangen veel wind


De economie is op dit moment, op zijn zachtst gezegd, in een stormachtige periode beland. Bedrijven vallen om, de werkloosheid neemt toe en niemand is meer zeker van zijn baan. Zekerheden als baan en inkomen blijken ineens niet zulke vaste grond onder onze voeten te zijn.

De economie staat onder druk en jouw werk waarschijnlijk ook. De werkdruk is hoger omdat je met minder collega’s hetzelfde werk moet doen, of de uitdaging is weg omdat er geen werk is, of de klanten/leveranciers doen allemaal net iets lastiger dan voor de economische crisis. Kortom, we vangen veel wind, toch?

Bomen die veel wind vangen hebben stevige wortels. Die houden hen in balans als de wind aan hen rukt, als een storm ze probeert omver te werpen. Bomen met stevige wortels worden geen slachtoffer van de situatie.




## Twee soorten wortels


Wanneer je een maïskorrel in de grond stopt en deze ontkiemt, ontstaan er eerst zogeheten “kiemwortels”. Deze kiemwortels zorgen ervoor dat het plantje water kan opnemen uit de grond, zodat het voldoende voedingsstoffen binnenkrijgt om te kunnen groeien.

Nadat het eerste blad is gevormd ontstaat er een stelsel van bijwortels en steltwortels die ervoor zorgen dat de plant stevig in de grond blijft verankerd. Hierdoor is de plant in staat om in de lengte te groeien en maïskolven te ontwikkelen.


## Stevige wortels ontwikkelen


Het is belangrijk om in Christus geworteld en gegrondvest te zijn ([Kol. 2:7](http://www.biblija.net/biblija.cgi?m=Kolossenzen+2%3A7&id18=1&pos=0&l=nl&set=10&idp0=19&idp1=17)). Om stevige wortels in Hem te ontwikkelen zodat de wind je niet omver werpt. Zodat je geen slachtoffer word van een crisistijd. Hoe kun je je dan in Christus wortelen en grondvesten? Door stevige en [diepe wortels](/2009/10/22/hoe-je-kunt-overleven-in-geestelijke-droogte/) te ontwikkelen, door te weten en ontdekken [wie je bent in Hem](/identiteit/).

[**Serie De Spiegel**](/2009/11/09/kijk-eens-wat-vaker-in-de-spiegel/) gaat helemaal over je identiteit in Christus. Ontdek wie je bent in Hem! Het begin van de serie vind je hier: [Kijk eens wat vaker in de spiegel](/2009/11/09/kijk-eens-wat-vaker-in-de-spiegel/)!

Hoe stevig zijn jouw wortels? Ben je in Christus geworteld en gegrondvest?

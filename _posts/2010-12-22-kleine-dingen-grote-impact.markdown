---
comments: true
date: 2010-12-22 10:00:28
excerpt:  
image: http://www.geloofinjewerk.nl/images/2010/12/groenten.jpg
layout: post
slug: kleine-dingen-grote-impact
title: Kleine dingen hebben grote impact
wordpress_id: 2336
categories:
- Relaties
tags:
- cadeau
- dagelijks leven
- gewone christen
- liefde
- liefdesrelatie
- naasten
---

Ik weet nog goed dat we de groenten uit opa’s groentetuin niet meer mochten eten. Ze waren mogelijk radioactief besmet.

Ik was nog geen twee jaar oud toen de [kernramp in Tsjernobyl](http://nl.wikipedia.org/wiki/Kernramp_van_Tsjernobyl) plaatsvond, maar toch zit dit in mijn herinnering. Bij de grote ramp maakte dit kleine gevolg de meeste indruk op mij.

Denk eens na over je jeugd. Wat komt er in je herinnering? Bij mij komt niet de [Golfoorlog](http://nl.wikipedia.org/wiki/Golfoorlog_(1990-1991)) naar boven, maar het oliebollen bakken met Oud & Nieuw. Niet het kinderfeestje naar het grootste zwembad van de regio, maar het schminken bij McDonald’s.





## De kleinste dingen hebben de grootste impact


Als jonge kinderen een cadeautje krijgen spelen ze soms nog liever met het inpakpapier dan met het cadeau zelf. Kleine dingen hebben grote impact.

Wat herinner je je van de afgelopen 10 jaar? Waar denk je aan als je aan je vorige baan denkt? En aan die daarvoor? Denk je aan de vergaderingen over belangrijke zaken of aan de gesprekken bij de koffieautomaat? Denk je aan de targets die je haalde of aan het voetballen met collega’s in de pauze? Aan het afscheidscadeau of aan de kaart waarop iedere collega zijn waardering voor jou uitsprak?

**Opdracht: **Denk eens na over kleine dingen die een grote impact hebben gehad. Grijp vandaag de kans om zo’n klein ding te doen. Grijp vandaag de kans om een grote impact op je collega, bedrijf, klant of leverancier te hebben.



Foto door: [Ali Karimian](http://www.flickr.com/photos/karimian/57925008/)

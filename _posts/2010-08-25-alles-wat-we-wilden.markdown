---
comments: true
date: 2010-08-25 10:00:30
excerpt: “Als je iets doet, dan wil je daar toch heel goed in zijn. Als je dat niet
  bent, dan moet je iets vinden waar je beter in bent dan anderen.” Is dat de kern
  van ambitie?
image: ''
layout: post
slug: alles-wat-we-wilden
title: Alles wat we wilden
wordpress_id: 2064
categories:
- Ambitie en carrière
tags:
- Ambitie en carrière
- carrière
- droom
---

> “Als je iets doet, dan wil je daar toch heel goed in zijn. Als je dat niet bent, dan moet je iets vinden waar je beter in bent dan anderen.”



De 29-jarige reclameregisseur Emiel raakt hier denk ik de kern van de drijfveer achter veel ambities.

Emiel is één van de hoofdpersonen in de documentaire ‘Alles wat we wilden’. Deze film van Sarah Mathilde Domogala gaat over ambitieuze jonge mensen en de tol die ze achter de schermen betalen voor een schijnbaar perfect en succesvol leven.



Terwijl in mijn hoofd wat ideeën voor een artikel over ambitie aan het marineren waren, kreeg ik deze bijzondere documentaire te zien. Het is echt een aanrader!

[De film](http://weblogs.vpro.nl/nieuws/2010/08/03/3doc-alles-wat-we-wilden/) volgt vier jonge, creatieve, ambitieuze mensen die ogenschijnlijk een glanzend en gelukkig leven leiden. Gaandeweg wordt zichtbaar wat het van hen vergt om alle ballen in de lucht te houden. Wat eisen ze van zichzelf? Hoe komen ze aan die norm? Willen ze niet gewoon te veel? Langzaam komen hun twijfels en angsten aan het licht. De film biedt een verontrustende blik achter de schermen; hoe groter de illusie van uiterlijk succes, hoe wranger de eenzame uren thuis blijken.

Het artikel over ambitie verschijnt volgende week. Daarin zal ik zeker terugkomen op deze film, dus maak vandaag nog tijd om hem te kijken.

Daarbij wil ik dat je niet zozeer voor de hoofdpersonen gaat bepalen wat zij nodig hebben, dat is te eenvoudig. Ik wil dat je door deze film heen naar jezelf kijkt en jezelf deze vragen stelt:



	
  * Wat wil ik bereiken?

	
  * Waardoor word ik gedreven?

	
  * Hoe ziet mijn leven achter de schermen eruit?

	
  * Herken ik dit soort problemen ook in mijn leven?


Kijk de documentaire ‘Alles wat we wilden’:

[![Get Microsoft Silverlight](http://embed.player.omroep.nl/sle/downloadsilverlight.jpg)](http://go.microsoft.com/fwlink/?LinkID=124807)  
[Of bekijk de flash versie.](http://player.omroep.nl?aflID=11257996)

([Klik hier](/2010/08/25/alles-wat-we-wilden/) als je de video niet kunt zien of bekijk hem op [Uitzending Gemist](http://player.omroep.nl/?aflID=11257996).)

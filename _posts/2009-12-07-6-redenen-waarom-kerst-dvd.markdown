---
comments: true
date: 2009-12-07 08:00:26
excerpt: Dit jaar is er weer een Waarom Kerst DVD, de film Het is een jongen! Een
  verhaal over drie kwartels die de geboorte van Jezus meemaken. Een prima manier
  om je collega’s kennis te laten maken met het echte Kerstverhaal.
image: /images/2009/12/wk2009-125x125.gif
layout: post
slug: 6-redenen-waarom-kerst-dvd
title: 6 redenen om je collega’s de Waarom Kerst DVD te geven
wordpress_id: 663
categories:
- Getuigen
tags:
- evangelisatie
- waarom kerst
---

Vorig jaar heb ik aan mijn teamleden bij mijn toenmalige werkgever de _Waarom Kerst_ DVD gegeven. Dat was de film _The Nativity Story_.

Niet iedereen was er even blij mee, sommigen namen hem niet eens mee naar huis! Maar de meesten vonden het wel leuk om een cadeautje te krijgen.

Dit jaar is er weer een _Waarom Kerst_ DVD, de film _Het is een jongen!_ Een verhaal over drie kwartels die de geboorte van Jezus meemaken. Het is een prima manier om je collega’s kennis te laten maken met het echte Kerstverhaal.

Van vorig jaar heb ik geleerd dat, als je deze DVD wilt geven, het verstandig is om het niet te zien als een evangelisatie-actie. Probeer je [geloof niet op te dringen](/2009/08/03/drijft-de-liefde-van-christus-jou/). Zie het als een eenvoudige introductie van jouw geloof. Misschien kun je hem niet aan al je collega’s geven maar slechts aan een paar.




## 6 redenen om je collega’s de DVD te geven


Ik heb 6 redenen voor je waarom je het zeker niet moet laten om deze DVD aan je collega’s te geven:
![Het is een jongen!](/images/2009/12/Hetiseenjongen_thumb-300x225.jpg)


	
  1. Hij duurt maar **30 minuten**, dus past in ieders Kerst-programma.

	
  2. De film is leuk voor de **kinderen**, geschikt vanaf 3 jaar.

	
  3. Het is een **animatiefilm**, die zijn helemaal in.

	
  4. Je kunt hem alvast **online kijken**, zodat je weet wat je geeft.

	
  5. Er is een prima **[ondersteunende site](http://www.waaromkerst.nl/)** voor, die duidelijk het evangelie uitlegt, Kerst uitlegt, een quiz bevat en leuke downloads heeft (posters en kleurplaten).

	
  6. Hij kost maar **€ 2,50**, dus moet in je Kerst-budget passen.


Je kunt de DVD bestellen via de webshop van de [_Waarom Kerst_ voor kerken & scholen site](http://www.waaromkerst.nl/kerken/). Daar kun je de film ook alvast online bekijken. De _Waarom Kerst_ website vind je [hier](http://www.waaromkerst.nl/).

Ga jij de _Waarom Kerst_ DVD aan je collega’s geven?

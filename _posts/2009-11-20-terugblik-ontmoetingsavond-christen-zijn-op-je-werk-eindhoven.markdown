---
comments: true
date: 2009-11-20 13:39:38
excerpt: Een mooie, gezellige avond met discussie, eye-openers en ervaringen. Een
  terugblik met foto's.
image: ''
layout: post
slug: terugblik-ontmoetingsavond-christen-zijn-op-je-werk-eindhoven
title: 'Terugblik Ontmoetingsavond ‘christen zijn op je werk’ Eindhoven '
wordpress_id: 514
categories:
- Achter de schermen
tags:
- gewone christen
- regio-avonden
- Sacred-Secular Divide
- scheiding kerk en werk
---

Het is 18 november, 18.00 uur. De eerste deelnemers druppelen binnen in het bijgebouwtje van de CGK Eindhoven. De koffie staat klaar, de thee laat nog even op zich wachten (wist ik veel dat het knopje van de waterkoker precies de andere kant op moest staan :)).

[caption id="" align="alignleft" width="240" caption="Maaltijd"][![Maaltijd](http://farm3.static.flickr.com/2651/4117069817_f1822e7e6a_m.jpg)](http://www.flickr.com/photos/leonderijke/4117069817/)[/caption]

Om 18.15 uur is iedereen voorzien van koffie, thee en een badge en open ik de maaltijd. Ik heb het voorrecht om de avond aan elkaar te praten. Onder het genot van heerlijke broodjes maakt iedereen gezellig kennis met elkaar. “Waar kom je vandaan?” “Eindhoven.” “Veldhoven.” “Nijmegen.” “Maastricht.” “Wow!”

Als de broodjes op zijn houdt Aart van der Maarl ([voorganger CGK Eindhoven](http://www.cgkehv.nl/)) een inleiding over het thema “Hoe kan de kerk helpen om christen te zijn op het werk?”. [Download hier de PDF-versie van de lezing.](/files/2009/11/Lezing-Aart-vd-Maarl.pdf)



[caption id="" align="alignright" width="240" caption="Inleiding door Aart van der Maarl"][![Inleiding 'Hoe kan de kerk helpen om christen te zijn op het werk?'](http://farm3.static.flickr.com/2570/4117851354_6ea5dff057_m.jpg)](http://www.flickr.com/photos/leonderijke/4117851354/)[/caption]

Dan is de eerste ronde workshops aan de beurt. Snel zet ik nog wat koffie en thee (deze keer met de knop van de waterkoker de juiste kant op) en sluit me aan bij de workshop van Andreas Versteeg (Aatop/[AnliCo Coaching & Counseling](http://www.anlico.nl/)) “Druk, druk, druk… ook als christen?”. Andreas presenteert een lijstje prioriteiten, waarna een discussie ontstaat over de plaats waar je zelf staat (je moet toch ook aan jezelf denken?). Hij benadrukt dat het niet gaat om wat je doet en wat je presteert maar om [wie je bent](/2009/11/09/kijk-eens-wat-vaker-in-de-spiegel/) en wat je motief is. Het deed mij denken aan mijn artikel [365 dagen per jaar vakantie](/2009/09/03/365-dagen-per-jaar-vakantie/). Een interessante stelling: “Als je van je drukte af wilt, breng dan meer tijd met God door.”

[caption id="" align="alignleft" width="240" caption="Gesprekken"][![Maaltijd](http://farm3.static.flickr.com/2686/4117849692_d96683c746_m.jpg)](http://www.flickr.com/photos/leonderijke/4117849692/)[/caption]



### Pauze


In de pauze ontstaan de gesprekken vanzelf: “Waar ging het bij jou over?” “Kun je er iets mee?” “Hoe ga je dat in de praktijk brengen?” Na een korte 15 minuten start de tweede workshopronde al weer.

Ik sluit me aan bij de workshop “Het goede nieuws op het werk” van Anneke Dijkstra ([Impact Netwerk](http://www.impactnetwerk.nl/)). De deelnemers hebben een verschillende achtergrond: van een ICT-er bij wie het christen zijn op het werk een beetje ondergesneeuwd is tot een ondernemer die aan kerken levert, van een docente op een protestantse school tot een constructeur die tussen overtuigd atheïsten werkt. Hoe we de brug kunnen slaan tussen zondag en maandag is de vraag die centraal staat. Bij Daniël, Jozef, Nehemia en Jezus kijken we welke kenmerken we kunnen gebruiken. Er ontstaat een discussie over [de kloof tussen zondag en maandag](/2009/07/23/de-scheiding-van-kerk-en-werk/), hebben we die kloof niet zelf als christenen gemaakt? Goeie vraag.

[caption id="" align="alignright" width="240" caption="Workshop "Het goede nieuws op het werk" door Anneke Dijkstra"][![Workshop 'Het goede nieuws op het werk'](http://farm3.static.flickr.com/2536/4117088485_58594823c7_m.jpg)](http://www.flickr.com/photos/leonderijke/4117088485/)[/caption]

De workshops “Vredestichter op het werk” van Eddy de Pender ([Geloven op Maandag](http://www.gelovenopmaandag.nl/)/[dePender Advies](http://www.depender.org/)) en “Christen zijn op je werk: hoe dan?” van Maarten Pijnacker Hordijk ([Bedrijfsgebed](http://www.bedrijfsgebed.nl/)) moest ik missen, maar de deelnemers die daar wel geweest zijn waren erg positief.

We sluiten af door in groepjes voor elkaar te bidden. Mensen vragen wanneer er weer een avond komt en praten over eye-openers. Dat is een goed teken. Als de overgebleven broodjes verdeeld zijn en de afwas gedaan is kom ik moe maar voldaan thuis. Het was een mooie avond.



### Reacties en foto's


Ben jij ook geweest? Wat vond je er van? Welke eye-openers heb je gehad? Vertel jouw ervaring in de [reacties](/2009/11/20/terugblik-ontmoetingsavond-christen-zijn-op-je-werk-eindhoven/#comments)!

Alle foto's zijn op [mijn Flickr pagina](http://www.flickr.com/photos/leonderijke/sets/72157622836320194/detail/) te vinden:
[![Maaltijd](http://farm3.static.flickr.com/2651/4117069817_f1822e7e6a_t.jpg)](http://www.flickr.com/photos/leonderijke/4117069817/) [![Maaltijd](http://farm3.static.flickr.com/2686/4117849692_d96683c746_t.jpg)](http://www.flickr.com/photos/leonderijke/4117849692/) [![Maaltijd](http://farm3.static.flickr.com/2515/4117840350_f8e6b12b57_t.jpg)](http://www.flickr.com/photos/leonderijke/4117840350/) [![Maaltijd](http://farm3.static.flickr.com/2804/4117839944_d5163c6895_t.jpg)](http://www.flickr.com/photos/leonderijke/4117839944/) [![Maaltijd](http://farm3.static.flickr.com/2735/4117848314_029bb2aa85_t.jpg)](http://www.flickr.com/photos/leonderijke/4117848314/) [![Inleiding 'Hoe kan de kerk helpen om christen te zijn op het werk?'](http://farm3.static.flickr.com/2570/4117851354_6ea5dff057_t.jpg)](http://www.flickr.com/photos/leonderijke/4117851354/) [![Workshop 'Christen-zijn op je werk: hoe dan?'](http://farm3.static.flickr.com/2759/4117085193_79619d92b6_t.jpg)](http://www.flickr.com/photos/leonderijke/4117085193/) [![Workshop 'Vredestichter op het werk'](http://farm3.static.flickr.com/2590/4117852820_b903e6872d_t.jpg)](http://www.flickr.com/photos/leonderijke/4117852820/) [![Workshop 'Vredestichter op het werk'](http://farm3.static.flickr.com/2678/4117868676_c1188e549c_t.jpg)](http://www.flickr.com/photos/leonderijke/4117868676/) [![Workshop 'Het goede nieuws op het werk'](http://farm3.static.flickr.com/2536/4117088485_58594823c7_t.jpg)](http://www.flickr.com/photos/leonderijke/4117088485/) [![Workshop 'Het goede nieuws op het werk'](http://farm3.static.flickr.com/2718/4117873010_79eb1767b3_t.jpg)](http://www.flickr.com/photos/leonderijke/4117873010/)

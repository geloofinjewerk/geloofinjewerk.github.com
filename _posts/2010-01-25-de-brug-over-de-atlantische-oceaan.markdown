---
comments: true
date: 2010-01-25 08:00:58
excerpt: Leon de Rijke is lid geworden van het High Calling Blogs Network. Hiermee
  proberen we een brug over de Atlantische Oceaan te maken zodat kennis en ervaring
  op het gebied van christen zijn op je werk uitgewisseld kunnen worden tussen Europa
  en Amerika.
image: /images/2010/01/Brug.jpg
layout: post
slug: de-brug-over-de-atlantische-oceaan
title: De brug over de Atlantische Oceaan
wordpress_id: 875
categories:
- Achter de schermen
tags:
- artikelen
- Boeken
- High Calling Blogs Network
---

Aan de andere kant van de Atlantische Oceaan, in de VS en Canada, is er ontzettend veel gepubliceerd over [christen zijn op je werk](/christen-zijn-op-je-werk/).

Men schat dat er jaarlijks meer dan 250 boeken over het onderwerp verschijnen en er bestaan veel blogs en websites over.

Zo heeft bijvoorbeeld Christianity Today, een groot christelijk tijdschrift, de website [FaithInTheWorkplace.com](http://www.christianitytoday.com/workplace/), waar vaak interessante artikelen op staan. Ook zijn er websites als InsideWork.net die regelmatig goeie artikelen publiceren.

De laatste tijd heb ik een aantal Amerikanen leren kennen en dat heeft ertoe geleid dat één van hen een gastartikel op mijn site heeft verzorgd en dat ik al twee keer gastartikelen op hun sites mocht plaatsen (dit zijn [11 Shortcuts to Becoming a CEO](http://shrinkingthecamel.com/2009/11/27/11-shortcuts-to-becoming-a-ceo/) en [What Daniel Could Teach Workplace Believers](http://raisetheeup.com/2010/01/03/what-daniel-could-teach-workplace-believers/)).





## Waarom ik lid ben geworden van het High Calling Blogs Network


Op [HighCallingBlogs.com](http://highcallingblogs.com/) vind je veel blogs van christenen die schrijven over de relatie tussen hun werk en hun geloof. Via deze website heb ik ook een aantal interessante blogs gevonden waar ik nu regelmatig reacties achter laat.

In een e-mailwisseling met Marcus Goodyear, de Senior Editor van [High Calling Blogs](http://highcallingblogs.com/), hebben we de mogelijkheden onderzocht om mijn website in het netwerk op te nemen.

We willen door middel van mijn deelname een **brug** bouwen over de Atlantische Oceaan. Ik zal regelmatig linken naar relevante artikelen uit het netwerk en mijn artikelen worden opgenomen in het netwerk zodat netwerkleden/bezoekers mijn website eenvoudig kunnen vinden.

De taalbarrière is natuurlijk wel een probleem. Omdat mijn site in het Nederlands is heb ik de Wibiya Toolbar geïnstalleerd. Met één druk op de knop Translate (onderin) worden mijn artikelen vertaald.

![](/images/2010/01/blogspromo.jpg)



## What’s in it for you?


Vanuit het High Calling Blogs Network wil ik interessante en relevante artikelen en kennis naar deze kant van de oceaan halen. In Amerika is heel veel geschreven waar wij ook van kunnen profiteren.

Een belangrijke manier om deze informatie met jou te delen is via de Geloof in je werk Nieuwsbrief. Eén keer per maand stuur ik een e-mail met o.a. links naar waardevolle resources, zoals relevante artikelen uit het High Calling Blogs Network.

Ik zie ernaar uit om de brug over de Atlantische Oceaan te gebruiken om Amerika en Europa van elkaar te laten profiteren. Voor zover dat binnen mijn mogelijkheden ligt natuurlijk ;-).

<!DOCTYPE html>
<html>
	<head>
		<meta charset="utf-8">
		<title>Christen zijn op je werk: een introductie - Geloof in je werk</title>
		<link rel="stylesheet" href="/css/style.css">
	</head>
	<body>
		<div class="container">
			<div class="header cf">
				<h1 class="page-title"><a href="/">Geloof in je werk</a></h1>
				<h2 class="page-subtitle">christen zijn op je werk</h2>
			</div>
			<div class="main">
				<h1>Christen zijn op je werk: een introductie</h1>

<blockquote><p>“Ik probeer altijd het evangelie te vertellen, dus ja, ik ben wel christen op m’n werk.”</p></blockquote>

<p> zei hij.</p>

<blockquote><p>“Ik ben ook christen op mijn werk, want ik zeg er altijd wat van als er gevloekt wordt, daar heb ik zo’n hekel aan! En ik steel natuurlijk nooit paperclips van de baas.”</p></blockquote>

<p>zei degene die naast hem zat.</p>

<p>Aan het begin van mijn workshops vraag ik meestal welke ervaringen mensen hebben met christen zijn op je werk. Bijna altijd komen dit soort reacties. Maar christen zijn op je werk is méér dan je integriteit bewaren, vloeken op de werkvloer bestrijden en evangeliseren!</p>

<p>Tijd voor een introductie. We beginnen bij werk.</p>

<h2>Christen zijn op je werk: wat is werk?</h2>

<p>Voordat we een visie op christen zijn op je werk kunnen ontwikkelen moeten we eerst een visie op werk ontwikkelen. Logisch. Werk is al sinds de schepping Gods bedoeling:</p>

<blockquote><p>“Hij zegende hen en zei tegen hen: ‘Wees vruchtbaar en word talrijk, bevolk de aarde en breng haar onder je gezag: heers over de vissen van de zee, over de vogels van de hemel en over alle dieren die op de aarde rondkruipen.’” (<a href="http://www.biblija.net/biblija.cgi?m=Gen+1:28&amp;id42=0&amp;id18=1&amp;pos=0&amp;l=nl&amp;set=10">Gen. 1:28</a>)</p>

<p>“God, de HEER, bracht de mens dus in de tuin van Eden, om die te bewerken en erover te waken.” (<a href="http://www.biblija.net/biblija.cgi?m=Gen+2:15&amp;id42=0&amp;id18=1&amp;pos=0&amp;l=nl&amp;set=10">Gen. 2:15</a>)</p></blockquote>

<p>God is een werkende God. Hij schiep de mens naar zijn evenbeeld (wij zijn dus ook werkers) en gaf een opdracht mee om te werken. Werk is goed en positief. Werk is niet ontstaan als straf ná de zondeval maar God heeft het al in de schepping gelegd.</p>

<p>Meer daarover lees je in <a href="http://www.geloofinjewerk.nl/2009/10/12/de-oorsprong-van-werk/">De oorsprong van werk: Is werk vòòr of ná de zondeval ontstaan?</a>.</p>

<h2>Christen zijn op je werk: geestelijk en seculier werk</h2>

<blockquote><p>“Ik? Oh, ik heb maar een gewone, seculiere baan in de maatschappij.”</p></blockquote>

<p>Nog een uitspraak die ik regelmatig hoor.</p>

<p>We denken dat er een verschil bestaat tussen geestelijk werk (“werk voor de Heer”) en seculier werk (“werk in de maatschappij”). We kijken op tegen voorgangers, evangelisten en zendelingen die een “fulltime bediening” hebben.</p>

<p>Dit denken komt voort uit de Sacred-Secular Divide (SSD):</p>

<p>De Sacred-Secular Divide is een onbewust denkpatroon dat een scheiding maakt tussen heilig en seculier, tussen geestelijk en natuurlijk, tussen de kerk en de wereld.</p>

<p>Meer daarover lees je in <a href="http://www.geloofinjewerk.nl/2010/02/01/sacred-secular-divide/">Het probleem van de Sacred-Secular Divide (en hoe jij het kunt oplossen)</a>.</p>

<h2>Christen zijn op je werk: ambitie en carrière</h2>

<p>In de kerk leer je om jezelf af te leggen en je kruis op je te nemen. De maatschappij vraagt om mensen die ambitieus zijn en de top willen bereiken. Is die kloof te overbruggen?</p>

<p>Ambitie komt voort uit het verlangen om invloed te hebben. Dat verlangen heeft God in ons gelegd en speelt een belangrijke rol in onze opdracht om over de aarde te heersen (<a href="http://www.biblija.net/biblija.cgi?m=Gen+1:28&amp;id42=0&amp;id18=1&amp;pos=0&amp;l=nl&amp;set=10">Gen. 1:28</a>). Het verlangen om invloed te hebben kun je op verschillende manieren, goed en minder goed, beantwoorden.</p>

<p>Meer daarover lees je in <a href="http://www.geloofinjewerk.nl/2010/09/01/ambitie-the-sky-is-the-limit/">Ambitie: the sky is the limit?</a></p>

<h2>Christen zijn op je werk: identiteit in Christus</h2>

<p>Eén van de belangrijkste aspecten van christen zijn op je werk (en eigenlijk van heel je leven) is je identiteit in Christus. Je identiteit is wie je bent. Dat is belangrijk want:</p>

<p>Wat je doet komt voort uit wie je bent.</p>

<p>Je identiteit bepaalt je gedrag en je uitstraling. Daarmee bepaalt je identiteit dus ook hoe anderen jou zien. Als je wilt veranderen zul je hier moeten beginnen.</p>

<p>Meer daarover lees je in <a href="http://www.geloofinjewerk.nl/identiteit/">Identiteit in Christus: een introductie</a>.</p>

<h2>Christen zijn op je werk: kwaliteit leveren</h2>

<p>Een kerntekst als het gaat om christen zijn op je werk is deze:</p>

<blockquote><p>“Wat u ook doet, doe het van harte, alsof het voor de Heer is en niet voor de mensen.” (<a href="http://www.biblija.net/biblija.cgi?m=Kol+3:23&amp;id42=0&amp;id18=1&amp;pos=0&amp;l=nl&amp;set=10">Kol. 3:23</a>)</p></blockquote>

<p>Dit betekent dat je werkt alsof je voor God werkt en niet voor je aardse baas, klant of collega. Dit heeft gevolgen voor de manier waarop je werkt en voor de kwaliteit die je levert.</p>

<p>Meer daarover lees je in <a href="http://www.geloofinjewerk.nl/2009/10/15/welke-kwaliteit-verdient-hij/">Welke kwaliteit verdient Hij?</a></p>

<h2>Christen zijn op je werk: evangeliseren</h2>

<p>We eindigen met waar we mee zijn begonnen: het evangelie vertellen. Christen zijn op je werk wordt zo vaak gereduceerd tot het verspreiden van het evangelie. Dat is ontzettend jammer, want je hebt inmiddels gezien dat het veel meer omvat.</p>

<p>Op veel werkplekken is direct evangeliseren niet of nauwelijks toegestaan. Je komt om te werken en niet om te evangeliseren, is de gedachte. Evangeliseren is meer dan vertellen door middel van woorden. Je kunt ook op andere manieren laten zien wie God is.</p>

<p>Meer daarover lees je in <a href="http://www.geloofinjewerk.nl/2010/06/07/12-manieren-om-te-getuigen-zonder-je-baan-te-verliezen/">12 Manieren om te getuigen zonder je baan te verliezen</a>.</p>

			</div>
			<div class="sidebar">
				<div class="aside">
					<h2>Categorieën</h2>
					<ul class="no-bullets">
						<li class='category'><a href='/categorie/7_mountain_message/'>7 Mountain Message (1)</a></li>
<li class='category'><a href='/categorie/achter_de_schermen/'>Achter de schermen (23)</a></li>
<li class='category'><a href='/categorie/ambitie_en_carriere/'>Ambitie en carrière (4)</a></li>
<li class='category'><a href='/categorie/bijbelse_voorbeelden/'>Bijbelse voorbeelden (6)</a></li>
<li class='category'><a href='/categorie/boeken/'>Boeken (4)</a></li>
<li class='category'><a href='/categorie/gebed/'>Gebed (5)</a></li>
<li class='category'><a href='/categorie/getuigen/'>Getuigen (15)</a></li>
<li class='category'><a href='/categorie/gezag/'>Gezag (2)</a></li>
<li class='category'><a href='/categorie/heilige_geest/'>Heilige Geest (6)</a></li>
<li class='category'><a href='/categorie/identiteit_in_christus/'>Identiteit in Christus (31)</a></li>
<li class='category'><a href='/categorie/integriteit/'>Integriteit (6)</a></li>
<li class='category'><a href='/categorie/leiderschap/'>Leiderschap (1)</a></li>
<li class='category'><a href='/categorie/passie/'>Passie (4)</a></li>
<li class='category'><a href='/categorie/relaties/'>Relaties (10)</a></li>
<li class='category'><a href='/categorie/sacred-secular_divide/'>Sacred-Secular Divide (2)</a></li>
<li class='category'><a href='/categorie/stress/'>Stress (3)</a></li>
<li class='category'><a href='/categorie/theologie_van_werk/'>Theologie van werk (8)</a></li>
<li class='category'><a href='/categorie/werk-prive_balans/'>Werk-privé balans (3)</a></li>

					</ul>
				</div>
				<div class="aside">
					<h2>E-book De Spiegel</h2>
					<a href="/despiegel/">
						<img src="/images/2010/03/De-Spiegel-240x240px.jpg" height="240" width="240" alt="E-book De Spiegel: Jouw identiteit in Christus uitgelegd"/>
					</a>
				</div>
			</div>
		</div>
	</body>
</html>
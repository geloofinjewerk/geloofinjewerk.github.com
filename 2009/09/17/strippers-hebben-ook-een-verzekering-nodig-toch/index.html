<!DOCTYPE html>
<html>
	<head>
		<meta charset="utf-8">
		<title>Strippers hebben ook een verzekering nodig, toch? - Geloof in je werk</title>
		<link rel="stylesheet" href="/css/style.css">
		<script type="text/javascript">
			var _gaq = _gaq || [];
			_gaq.push(['_setAccount', 'UA-9729088-1']);
			_gaq.push(['_trackPageview']);

			(function() {
			var ga = document.createElement('script'); ga.type = 'text/javascript'; ga.async = true;
			ga.src = ('https:' == document.location.protocol ? 'https://ssl' : 'http://www') + '.google-analytics.com/ga.js';
			var s = document.getElementsByTagName('script')[0]; s.parentNode.insertBefore(ga, s);
			})();
	</script>
	</head>
	<body>
		<div class="container">
			<div class="header cf">
				<h1 class="page-title"><a href="/">Geloof in je werk</a></h1>
				<h2 class="page-subtitle">christen zijn op je werk</h2>
			</div>
			<div class="main">
				<h1>Strippers hebben ook een verzekering nodig, toch?</h1>
<div class="post_image">
	<img src="" alt=""/>
</div>
<div class="content">
	<p><em>Michele Corbett vertelt op haar blog <a href="http://faithandwork.wordpress.com">Life on Purpose</a> het verhaal van haar vriendin Kirsti:</em></p>

<p>“In een poging om creatief te zijn in haar nieuwe baan als verkoper van Aflac aanvullende ziektekostenverzekeringen, besloot een vriendin van mij, Kirsti, om de lokale stripclub te benaderen. Waarom niet! Strippers hebben ook een ziektekostenverzekering nodig, toch?</p>

<p>Voordat ze naar de stripclub ging bad ze samen met haar man - dat God haar zou beschermen, dat ze een dienaar en een licht zou zijn. Als je zou moeten raden waar Kirsti zou komen in haar carrière, zou een strip club niet in je opkomen. Op haar CV vind je dat ze werkte voor een medische non-profit bediening en vrouwendecaan was op een conservatieve, particuliere christelijke school. Maar hier was ze - in de stripclub.</p>

<p>Kirsti liet de volgende dag een voicemail achter op mijn werktelefoon: "Bel me, ik moet je vertellen over mijn eerste nacht in de stripclub." Ik beluister mijn voicemails altijd op de luidspreker, ik hoop dat mijn personeel het niet kon horen!</p>

<p>Toen ik Kirsti terugbelde, zei ze dat ze me echt moest vertellen wat er gebeurd was. Ze wist dat ik dat op prijs zou stellen vanwege mijn obsessie voor geloof en werk.</p>

<p>Ik zou graag vertellen dat de dames back stage op zijn minst schaars gekleed waren, maar ze waren helemaal niet gekleed. "Was het lastig?" vroeg ik. Kirsti reageerde: "Helemaal niet. Ik keek ze gewoon in de ogen en heb ze met respect behandeld."</p>

<p>Ik weet dat het ongewoon lijkt, maar denk er eens over na. Welke christen die een licht in de duisternis wil zijn, zou ooit volledige toegang tot de achterkamer van een stripclub krijgen!</p>

<p>Kirsti vertelde me enthousiast dat ze achter een kleine tafel was gaan zitten. Een jonge vrouw kwam en vroeg Kirsti hoe ze in haar carrière was gerold. Er volgde een kort persoonlijk gesprek. De vrouw wilde uit haar huidige beroep stappen. Voor Kirsti kon de avond niet meer stuk, ook al zou er die avond niks meer gebeuren qua verkoop. Ze was vereerd om dit contact te leggen. Vervolgens hielp ze deze vrouw aan een sollicitatiegesprek bij Aflac.</p>

<p>Kirsti is een christen die begrijpt dat haar werk belangrijk is voor God. Ze weet dat God haar met speciale eigenschappen heeft gemaakt - bijvoorbeeld de vaardigheid om in contacten snel onder de oppervlakte te komen. Ze is een relatiemens - ze waardeert diepe relaties. Deze eigenschap stelde haar in staat om snel contact te leggen.</p>

<p>Mensen lijken soms verbaasd over mijn passie voor maatschappij gerichte bedieningen. Zijn er geen belangrijkere eeuwige problemen om ons zorgen over te maken! De realiteit is dat ons werk ons de kans geeft om ons geloof uit te werken ... om integere mensen te worden ... om een licht te zijn ... om te helpen corrupte systemen aan het licht te brengen.</p>

<p>Het was door het werk van Kirsti dat zij in staat was om een ander mens te dienen. Kirsti had de stripclub links kunnen laten liggen omdat het een plaats van ongerechtigheid was. Of ze had kunnen gaan en gewoon haar werk gedaan hebben. Maar haar geloof dwong haar om deze vrouwen met waardigheid te behandelen - om ze in de ogen te kijken.</p>

<p>Welke mogelijkheden heb jij op je werkplek om anderen te dienen en de hoop van verlossing en vernieuwing te brengen? Als Kirsti een dienaar in de achterkamer van een stripclub kan zijn, ben ik er zeker van dat jij manieren kunt vinden om een beetje creatief te zijn binnen jouw invloedssfeer.”</p>

<p>Met toestemming overgenomen van: <a href="http://faithandwork.wordpress.com/2009/08/09/strippers-need-health-insurance-too/">Strippers Need Health Insurance, Too</a></p>

</div>
<div class="categories">
	<p>Categorie: 
		
			<a href="/categorie/integriteit">Integriteit</a>
		
	</p>
</div>
			</div>
			<div class="sidebar">
				<div class="aside">
					<h2>Categorieën</h2>
					<ul class="no-bullets">
						<li class='category'><a href='/categorie/7_mountain_message/'>7 Mountain Message (1)</a></li>
<li class='category'><a href='/categorie/achter_de_schermen/'>Achter de schermen (23)</a></li>
<li class='category'><a href='/categorie/ambitie_en_carriere/'>Ambitie en carrière (4)</a></li>
<li class='category'><a href='/categorie/bijbelse_voorbeelden/'>Bijbelse voorbeelden (6)</a></li>
<li class='category'><a href='/categorie/boeken/'>Boeken (4)</a></li>
<li class='category'><a href='/categorie/gebed/'>Gebed (5)</a></li>
<li class='category'><a href='/categorie/getuigen/'>Getuigen (15)</a></li>
<li class='category'><a href='/categorie/gezag/'>Gezag (2)</a></li>
<li class='category'><a href='/categorie/heilige_geest/'>Heilige Geest (6)</a></li>
<li class='category'><a href='/categorie/identiteit_in_christus/'>Identiteit in Christus (31)</a></li>
<li class='category'><a href='/categorie/integriteit/'>Integriteit (6)</a></li>
<li class='category'><a href='/categorie/leiderschap/'>Leiderschap (1)</a></li>
<li class='category'><a href='/categorie/passie/'>Passie (4)</a></li>
<li class='category'><a href='/categorie/relaties/'>Relaties (10)</a></li>
<li class='category'><a href='/categorie/sacred-secular_divide/'>Sacred-Secular Divide (2)</a></li>
<li class='category'><a href='/categorie/stress/'>Stress (3)</a></li>
<li class='category'><a href='/categorie/theologie_van_werk/'>Theologie van werk (8)</a></li>
<li class='category'><a href='/categorie/werk-prive_balans/'>Werk-privé balans (3)</a></li>

					</ul>
				</div>
				<div class="aside">
					<h2>E-book De Spiegel</h2>
					<a href="/despiegel/">
						<img src="/images/2010/03/De-Spiegel-240x240px.jpg" height="240" width="240" alt="E-book De Spiegel: Jouw identiteit in Christus uitgelegd"/>
					</a>
				</div>
			</div>
		</div>
	</body>
</html>
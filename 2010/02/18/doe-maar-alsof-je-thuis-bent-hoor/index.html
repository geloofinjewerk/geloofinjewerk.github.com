<!DOCTYPE html>
<html>
	<head>
		<meta charset="utf-8">
		<title>"Doe maar alsof je thuis bent hoor!" - God - Geloof in je werk</title>
		<link rel="stylesheet" href="css/style.css">
	</head>
	<body>
		<div class="container">
			<div class="main">
				<h1>"Doe maar alsof je thuis bent hoor!" - God</h1>
<div class="post_image">
	<img src="/images/2009/11/De-Spiegel.jpg" alt=""/>
</div>
<div class="content">
	<p>Ja, dat zegt God écht: “Doe maar alsof je thuis bent!”</p>

<p>Sterker nog: Je bént thuis!</p>

<p>Onderdeel van jouw identiteit in Christus is namelijk dat je een huisgenoot van God bent. Wat dat betekent laat ik je vandaag zien.</p>

<p>Spiegel 15: “Zo bent u dus geen vreemdelingen of gasten meer, maar burgers, net als de heiligen, en huisgenoten van God” (<a href="http://www.biblija.net/biblija.cgi?m=Ef+2%3A19&amp;id42=0&amp;id18=1&amp;pos=0&amp;l=nl&amp;set=10">Ef. 2:19</a>).</p>

<h2>Er was eens een studentenhuis…</h2>

<p>In een studentenhuis heb je altijd verschillende types huisgenoten. Jij bent een huisgenoot van God. Welk type huisgenoot ben jij in Zijn huis?</p>

<p>Laten we de verschillende types eens op een rijtje zetten:</p>

<ol>
<li><p><strong>Mr. Never At Home</strong>: is nooit thuis, je hebt hem in geen maanden gezien en hij gebruikt het huis eigenlijk alleen als postadres. Eén keer in de paar maanden komt hij de post ophalen en wat spullen droppen. Daarna is hij er weer van tussen. Wat hij doet weet je eigenlijk niet en je kent hem niet echt. Logisch, want hij is er nooit.</p></li>
<li><p><strong>Mr. Lonely</strong>: wil geen contact met anderen, eet altijd alleen en heeft de deur van zijn kamer altijd dicht zitten. Hij komt thuis en vertrekt op verschillende tijden (soms midden in de nacht) zodat hij jullie niet hoeft te ontmoeten. Wat hij doet weet je eigenlijk niet en je kent hem niet echt. Logisch, want je spreekt hem nooit.</p></li>
<li><p><strong>Ms. I Won’t Leave</strong>: is er altijd en is niet weg te krijgen! Op één of andere manier krijgt ze het altijd voor elkaar dat iemand anders haar boodschappen haalt en dat ze geen verplichtingen buiten de deur heeft. Het is niet dat ze geen vrienden heeft hoor, maar die nodigt ze gewoon altijd in jullie huis uit. De wereld daarbuiten is maar een vreemde wereld voor haar, waar ze zich het liefste niet mee bemoeit.</p></li>
<li><p><strong>Ms. Born To Chat</strong>: weet het altijd voor elkaar te krijgen om je te ontmoeten, of je nu druk bent of niet, of je nu op het punt staat om weg te gaan, maakt niet uit, ze is er! Haar verhalen over haar leven was je eigenlijk een paar maanden geleden al beu, maar omdat je beleefd bent laat je haar netjes uitrazen en knik je een paar keer. Maar, zucht, ze wil altíjd samen eten!</p></li>
</ol>


<p>Hoe zou God jou beschrijven als huisgenoot?</p>

<h2>Je bent geen gast meer</h2>

<p>Soms denken we wel eens dat we bij God op bezoek mogen, dat we gasten van Hem zijn. Maar we hoeven niet op bezoek te gaan bij Hem want we mogen bij Hem wonen!</p>

<p>Door de Geest heb je altijd toegang tot de Vader (<a href="http://www.biblija.net/biblija.cgi?m=Ef+2%3A18&amp;id42=0&amp;id18=1&amp;pos=0&amp;l=nl&amp;set=10">Ef. 2:18</a>). Je kunt altijd bij Hem binnenlopen!</p>

<p>Hij zegt gewoon: “Doe maar alsof je thuis bent.” Want ja, je bent thuis.</p>

<h2>Lees de hele serie</h2>

<p>Deze post is onderdeel van de <a href="/2009/11/09/kijk-eens-wat-vaker-in-de-spiegel/">serie De Spiegel</a>, over je identiteit in Christus. In deze serie bekijken we wat dat betekent voor jou als christen in je werk. Het <a href="/2009/11/09/kijk-eens-wat-vaker-in-de-spiegel/">begin van de serie</a> vind je <a href="/2009/11/09/kijk-eens-wat-vaker-in-de-spiegel/">hier</a>.</p>

</div>
<div class="categories">
	<p>Categorie: 
		
			<a href="/categorie/identiteit_in_christus">Identiteit in Christus</a>
		
	</p>
</div>
			</div>
			<div class="sidebar">
				<h2>Categorieën</h2>
				<li class='category'><a href='/categorie/7_mountain_message/'>7 Mountain Message (1)</a></li>
<li class='category'><a href='/categorie/achter_de_schermen/'>Achter de schermen (23)</a></li>
<li class='category'><a href='/categorie/ambitie_en_carrière/'>Ambitie en carrière (4)</a></li>
<li class='category'><a href='/categorie/bijbelse_voorbeelden/'>Bijbelse voorbeelden (6)</a></li>
<li class='category'><a href='/categorie/boeken/'>Boeken (4)</a></li>
<li class='category'><a href='/categorie/gebed/'>Gebed (5)</a></li>
<li class='category'><a href='/categorie/getuigen/'>Getuigen (15)</a></li>
<li class='category'><a href='/categorie/gezag/'>Gezag (2)</a></li>
<li class='category'><a href='/categorie/heilige_geest/'>Heilige Geest (6)</a></li>
<li class='category'><a href='/categorie/identiteit_in_christus/'>Identiteit in Christus (31)</a></li>
<li class='category'><a href='/categorie/integriteit/'>Integriteit (6)</a></li>
<li class='category'><a href='/categorie/leiderschap/'>Leiderschap (1)</a></li>
<li class='category'><a href='/categorie/passie/'>Passie (4)</a></li>
<li class='category'><a href='/categorie/relaties/'>Relaties (10)</a></li>
<li class='category'><a href='/categorie/sacred-secular_divide/'>Sacred-Secular Divide (2)</a></li>
<li class='category'><a href='/categorie/stress/'>Stress (3)</a></li>
<li class='category'><a href='/categorie/theologie_van_werk/'>Theologie van werk (8)</a></li>
<li class='category'><a href='/categorie/werk-privé_balans/'>Werk-privé balans (3)</a></li>

			</div>
		</div>
	</body>
</html>
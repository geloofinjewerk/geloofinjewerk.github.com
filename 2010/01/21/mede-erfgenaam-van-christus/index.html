<!DOCTYPE html>
<html>
	<head>
		<meta charset="utf-8">
		<title>Mede-erfgenaam van Christus - Geloof in je werk</title>
		<link rel="stylesheet" href="css/style.css">
	</head>
	<body>
		<div class="container">
			<div class="header cf">
				<h1 class="page-title"><a href="/">Geloof in je werk</a></h1>
				<h2 class="page-subtitle">christen zijn op je werk</h2>
			</div>
			<div class="main">
				<h1>Mede-erfgenaam van Christus</h1>
<div class="post_image">
	<img src="/images/2009/11/De-Spiegel.jpg" alt=""/>
</div>
<div class="content">
	<p>Spiegel 11: “(...) medeërfgenamen van Christus; immers, indien wij delen in zijn lijden, is dat om ook te delen in zijn verheerlijking.” <a href="http://www.biblija.net/biblija.cgi?m=Rom+8%3A17&amp;id42=0&amp;id16=1&amp;pos=0&amp;l=nl&amp;set=10">Rom. 8:17 NBG</a></p>

<p>Soms hoor je weleens iemand zeggen dat we met Jezus wel behouden aankomen maar dat we geen garantie hebben voor een kalme reis.</p>

<p>Het gaat dan over het lijden dat jou hier op aarde kan overkomen.</p>

<p>Lijden op je werk is niet zo moeilijk te definiëren: denk maar aan stress, overwerk, politieke spelletjes, te hoge targets, verwachtingen, roddel, etc. Misschien denk je zelfs wel aan pesterijen of vervolging.</p>

<p>Maar is dat wel écht lijden?</p>

<h2>Met Christus delen in zijn lijden</h2>

<p>Als mede-erfgenaam van Christus deel je in zijn lijden. Maar wat is nou lijden? Is alles wat ik hierboven als lijden beschreef wel écht lijden?</p>

<p>Als we aan vervolgde christenen in Noord-Korea denken dan valt ons lijden nog wel mee, zeggen we. Wij worden ook vervolgd, maar dan op andere manieren, zeggen we. Maar is dat wel écht vervolging?</p>

<p>Steeds vaker hoor je geluiden waarin niet-christenen negatief over christenen spreken. Christenen zouden hypocriet zijn, moraliserend en veroordelend. We doen dat al snel af als zijnde vervolging.</p>

<p>In de VS is een onderzoek uitgevoerd naar hoe niet-christenen tegen christenen aankijken. De conclusie luidt dat de algemene perceptie is dat christenen hypocriet, anti-homo, geloof opdringerig, té politiek, saai en veroordelend zijn. Meteen halen we teksten uit <a href="http://www.biblija.net/biblija.cgi?m=Mat+5&amp;id42=0&amp;id18=1&amp;pos=0&amp;l=nl&amp;set=10">Matteüs 5</a> erbij: dat we blij moeten zijn als mensen kwaad over ons spreken.</p>

<p>Maar kan deze perceptie niet gewoon veroorzaakt zijn door ons hypocriete gedrag? Hoe groot is het verschil tussen jouw zondag en jouw maandag?</p>

<h2>Met Christus delen in zijn verheerlijking</h2>

<p>Terwijl we lijden is Jezus ook gekomen om ons “leven en overvloed” te geven (<a href="http://www.biblija.net/biblija.cgi?m=Joh+10%3A11&amp;id42=0&amp;id16=1&amp;pos=0&amp;l=nl&amp;set=10">Joh. 10:11 NBG</a>). Dit lijkt elkaar tegen te spreken. Hoe kun je nu leven en overvloed ervaren als je lijdt?</p>

<p>In tijden van lijden, die soms woestijnperiodes kunnen lijken, is God bezig om je karakter te vormen en om je spieren te trainen.</p>

<p>Herken je dit in je eigen leven?</p>

<p>Als mede-erfgenaam van Christus deel je in zijn lijden maar ook in zijn verheerlijking.</p>

<h2>Lees de hele serie</h2>

<p>Deze post is onderdeel van de <a href="/2009/11/09/kijk-eens-wat-vaker-in-de-spiegel/">serie De Spiegel</a>, over je identiteit in Christus. In deze serie bekijken we wat dat betekent voor jou als christen in je werk. Het <a href="/2009/11/09/kijk-eens-wat-vaker-in-de-spiegel/">begin van de serie</a> vind je <a href="/2009/11/09/kijk-eens-wat-vaker-in-de-spiegel/">hier</a>.</p>

</div>
<div class="categories">
	<p>Categorie: 
		
			<a href="/categorie/identiteit_in_christus">Identiteit in Christus</a>
		
	</p>
</div>
			</div>
			<div class="sidebar">
				<h2>Categorieën</h2>
				<ul class="no-bullets">
					<li class='category'><a href='/categorie/7_mountain_message/'>7 Mountain Message (1)</a></li>
<li class='category'><a href='/categorie/achter_de_schermen/'>Achter de schermen (23)</a></li>
<li class='category'><a href='/categorie/ambitie_en_carrière/'>Ambitie en carrière (4)</a></li>
<li class='category'><a href='/categorie/bijbelse_voorbeelden/'>Bijbelse voorbeelden (6)</a></li>
<li class='category'><a href='/categorie/boeken/'>Boeken (4)</a></li>
<li class='category'><a href='/categorie/gebed/'>Gebed (5)</a></li>
<li class='category'><a href='/categorie/getuigen/'>Getuigen (15)</a></li>
<li class='category'><a href='/categorie/gezag/'>Gezag (2)</a></li>
<li class='category'><a href='/categorie/heilige_geest/'>Heilige Geest (6)</a></li>
<li class='category'><a href='/categorie/identiteit_in_christus/'>Identiteit in Christus (31)</a></li>
<li class='category'><a href='/categorie/integriteit/'>Integriteit (6)</a></li>
<li class='category'><a href='/categorie/leiderschap/'>Leiderschap (1)</a></li>
<li class='category'><a href='/categorie/passie/'>Passie (4)</a></li>
<li class='category'><a href='/categorie/relaties/'>Relaties (10)</a></li>
<li class='category'><a href='/categorie/sacred-secular_divide/'>Sacred-Secular Divide (2)</a></li>
<li class='category'><a href='/categorie/stress/'>Stress (3)</a></li>
<li class='category'><a href='/categorie/theologie_van_werk/'>Theologie van werk (8)</a></li>
<li class='category'><a href='/categorie/werk-privé_balans/'>Werk-privé balans (3)</a></li>

				</ul>
			</div>
		</div>
	</body>
</html>
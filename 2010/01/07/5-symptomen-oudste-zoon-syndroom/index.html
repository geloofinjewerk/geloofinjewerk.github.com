<!DOCTYPE html>
<html>
	<head>
		<meta charset="utf-8">
		<title>Herken jij de 5 symptomen van het Oudste Zoon Syndroom? - Geloof in je werk</title>
		<link rel="stylesheet" href="css/style.css">
	</head>
	<body>
		<div class="container">
			<div class="main">
				<h1>Herken jij de 5 symptomen van het Oudste Zoon Syndroom?</h1>
<div class="post_image">
	<img src="/images/2009/11/De-Spiegel.jpg" alt=""/>
</div>
<div class="content">
	<p>Iedereen kent het verhaal van de verloren zoon wel, maar heb je weleens gehoord van het verhaal van de thuisgebleven zoon?</p>

<p>De thuisgebleven zoon is de oudste zoon uit het verhaal van de verloren zoon in <a href="http://www.biblija.net/biblija.cgi?m=Luk+15&amp;id42=0&amp;id18=1&amp;pos=0&amp;l=nl&amp;set=10">Lukas 15</a>.</p>

<p>Vaak doen we hem af als een onredelijke, ondankbare jongen die geen hart heeft. Maar ik heb ontdekt dat heel wat christenen lijden aan wat ik noem: het Oudste Zoon Syndroom.</p>

<h2>Herken jij de 5 symptomen van het Oudste Zoon Syndroom?</h2>

<p>Je kunt het Oudste Zoon Syndroom herkennen aan de volgende symptomen:</p>

<ol>
<li><p><strong>Je ziet je Vader als Meester.</strong> De oudste zoon diende (Gr. ‘doulos’ = dienen als slaaf) zijn vader als slaaf.</p></li>
<li><p><strong>Je doet wat je opgedragen wordt.</strong> De oudste zoon deed wat hem werd opgedragen.</p></li>
<li><p><strong>Je verwacht een beloning voor je werk.</strong> De oudste zoon was boos omdat zijn vader hem nooit een geitenbokje had gegeven.</p></li>
<li><p><strong>Je hebt geen initiatief.</strong> De oudste zoon wachtte totdat zijn vader hem een geitenbokje zou geven voordat hij ging feestvieren met zijn vrienden.</p></li>
<li><p><strong>Je maakt geen aanspraak op eigendommen.</strong> De oudste zoon had niet door dat alles wat van de vader was, ook van hem was.</p></li>
</ol>


<p>Kortom, je ziet jezelf als slaaf, terwijl je een zoon bent.</p>

<p><img src="/images/2010/01/Oudste-Zoon-Syndroom.png" alt="Oudste Zoon Syndroom" /></p>

<h2>Van slaaf naar zoon</h2>

<p>Spiegel 9: “Want allen, die door de Geest Gods geleid worden, zijn zonen Gods.” <a href="http://www.biblija.net/biblija.cgi?m=Rom+8%3A14&amp;id42=0&amp;id16=1&amp;pos=0&amp;l=nl&amp;set=10">Rom. 8:14</a></p>

<p>Je bent een zoon van God! Eerder heb ik al uitgelegd dat je het <a href="/2009/11/26/kind-van-god-ontdek-het-voorrecht-van-je-adoptie/">voorrecht hebt gekregen om een kind van God te worden</a>. Bij een kind denk je meestal aan een klein kind, terwijl je bij een zoon eerder denkt aan iemand die opgroeit.</p>

<p>De kenmerken van een zoon zijn, in tegenstelling tot een slaaf:</p>

<ol>
<li><p><strong>Je hebt een Vader.</strong> Je hoeft God niet te dienen als slaaf.</p></li>
<li><p><strong>Je hebt een eigen wil.</strong> Je mag zelf ook dromen en ondernemen.</p></li>
<li><p><strong>Je werkt niet voor je beloning.</strong></p></li>
<li><p><strong>Je hebt initiatief.</strong> Voor een groen stoplicht hoef je niet te wachten.</p></li>
<li><p><strong>Je hebt recht op eigendommen.</strong> Je bent zelfs erfgenaam.</p></li>
</ol>


<p>Hoe zie jij jezelf? Als slaaf of als zoon/dochter?</p>

<h2>Lees de hele serie</h2>

<p>Deze post is onderdeel van de <a href="/2009/11/09/kijk-eens-wat-vaker-in-de-spiegel">serie De Spiegel</a>, over je identiteit in Christus. In deze serie bekijken we wat dat betekent voor jou als christen in je werk. Het <a href="/2009/11/09/kijk-eens-wat-vaker-in-de-spiegel">begin van de serie</a> vind je <a href="/2009/11/09/kijk-eens-wat-vaker-in-de-spiegel">hier</a>.</p>

</div>
<div class="categories">
	<p>Categorie: 
		
			<a href="/categorie/identiteit_in_christus">Identiteit in Christus</a>
		
	</p>
</div>
			</div>
			<div class="sidebar">
				<h2>Categorieën</h2>
				<li class='category'><a href='/categorie/7_mountain_message/'>7 Mountain Message (1)</a></li>
<li class='category'><a href='/categorie/achter_de_schermen/'>Achter de schermen (23)</a></li>
<li class='category'><a href='/categorie/ambitie_en_carrière/'>Ambitie en carrière (4)</a></li>
<li class='category'><a href='/categorie/bijbelse_voorbeelden/'>Bijbelse voorbeelden (6)</a></li>
<li class='category'><a href='/categorie/boeken/'>Boeken (4)</a></li>
<li class='category'><a href='/categorie/gebed/'>Gebed (5)</a></li>
<li class='category'><a href='/categorie/getuigen/'>Getuigen (15)</a></li>
<li class='category'><a href='/categorie/gezag/'>Gezag (2)</a></li>
<li class='category'><a href='/categorie/heilige_geest/'>Heilige Geest (6)</a></li>
<li class='category'><a href='/categorie/identiteit_in_christus/'>Identiteit in Christus (31)</a></li>
<li class='category'><a href='/categorie/integriteit/'>Integriteit (6)</a></li>
<li class='category'><a href='/categorie/leiderschap/'>Leiderschap (1)</a></li>
<li class='category'><a href='/categorie/passie/'>Passie (4)</a></li>
<li class='category'><a href='/categorie/relaties/'>Relaties (10)</a></li>
<li class='category'><a href='/categorie/sacred-secular_divide/'>Sacred-Secular Divide (2)</a></li>
<li class='category'><a href='/categorie/stress/'>Stress (3)</a></li>
<li class='category'><a href='/categorie/theologie_van_werk/'>Theologie van werk (8)</a></li>
<li class='category'><a href='/categorie/werk-privé_balans/'>Werk-privé balans (3)</a></li>

			</div>
		</div>
	</body>
</html>
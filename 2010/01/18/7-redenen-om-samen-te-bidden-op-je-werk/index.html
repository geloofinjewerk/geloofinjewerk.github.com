<!DOCTYPE html>
<html>
	<head>
		<meta charset="utf-8">
		<title>7 redenen om samen te bidden op je werk - Geloof in je werk</title>
		<link rel="stylesheet" href="css/style.css">
	</head>
	<body>
		<div class="container">
			<div class="main">
				<h1>7 redenen om samen te bidden op je werk</h1>
<div class="post_image">
	<img src="" alt=""/>
</div>
<div class="content">
	<p><em>In dit gastartikel zet Maarten Pijnacker Hordijk van <a href="http://www.bedrijfsgebed.nl">Bedrijfsgebed.nl</a> 7 redenen uiteen om samen te bidden op het werk.</em></p>

<p>Steeds meer christenen beseffen dat ze niet toevàllig ergens werken. Dat Jezus ook hèn het zout van de aarde en het licht van de wereld noemt. Ze ontdekken dat het meedoen aan een bedrijfs- of pauzebidstond helpt om daar invulling aan te geven. En een bijzondere, verrijkende ervaring is, met grote positieve gevolgen.</p>

<p>Er zijn 7 redenen te bedenken om samen met christencollega’s te bidden op je werk:</p>

<ol>
<li><p>Je erkent dat <strong>Jezus HEER</strong> is, óók op jouw werk, en geeft Hem de eer die Hem toekomt.</p></li>
<li><p>Je leeft niet meer in <strong>twee werelden</strong> (‘zondag’ versus ‘maandag’), bent ‘integer’ (= één geheel).</p></li>
<li><p>Je <strong>eigen houding</strong> t.o.v. werk, collega´s en God Zelf wordt tegen het Licht gehouden.</p></li>
<li><p>Je hebt <strong>waardevolle</strong> contacten met christen-collega´s.</p></li>
<li><p>Je krijgt <strong>oog</strong> voor allerlei zaken die spelen in je omgeving.</p></li>
<li><p>Je beïnvloedt je bedrijf <strong>positief</strong>.</p></li>
<li><p>Door je gebeden <strong>verandert</strong> er iets in de geestelijke wereld.</p></li>
</ol>


<p>Als het allemaal dan zo positief is, waarom doen dan nog niet alle christenen mee? Ook daarvoor is een veelheid aan redenen aan te voeren. Zonder volgorde van belangrijkheid: onze tegenstander, de duivel, vindt bijna letterlijk alles wat we doen oké, als we maar <em>NIET</em> gaan bidden.</p>

<p>Het is dus altijd een geestelijke strijd waarin we treden, en je kunt er vergif op innemen dat hij probeert allerlei spaken in wielen te steken…</p>

<p>Daarnaast zijn er ook tal van andere hobbels:</p>

<ul>
<li><p>we hebben het altijd druk (wat vinden we dus kennelijk echt belangrijk?)</p></li>
<li><p>we kunnen niet zomaar een collega-christen vinden en/of een geschikte tijd/plaats/ruimte (zie daarvoor de tips op de website)</p></li>
<li><p>we weten niet ‘hoe het moet’ (dat mag je helemaal samen met elkaar bepalen)</p></li>
<li><p>we generen ons voor elkaar en voelen ons ongemakkelijk ons ‘bloot’ te geven in het gebed (maar dat went erg snel)</p></li>
<li><p>we zijn bang voor reacties van andere collega’s (ze hoeven niks te weten, maar reageren doorgaans niet negatief)</p></li>
<li><p>we denken dat we aan onze baas toestemming moeten vragen (mag, maar hoeft beslist niet)</p></li>
<li><p>enz.</p></li>
</ul>


<p>Maar als je het aan mensen uit de bestaande groepen vraagt, kom je tot de conclusie dat samen bidden op je werk helemaal niet moeilijk is en dat letterlijk elke christen er aan kan meedoen. Eigenlijk zijn er maar twee voorwaarden:</p>

<ol>
<li><p>Je moet minstens één collega hebben die mee wil doen...</p></li>
<li><p>Iemand van jullie twee moet het initiatief nemen</p></li>
</ol>


<p>Durf jij? Of is er in jouw bedrijf al een groepje? Op <a href="http://www.bedrijfsgebed.nl">www.bedrijfsgebed.nl</a> vind je alle bestaande gebedsgroepen en praktische tips om te beginnen.</p>

<p><em>Over de auteur: op de site <a href="http://www.bedrijfsgebed.nl">www.bedrijfsgebed.nl</a> houdt Maarten Pijnacker Hordijk alle ontwikkelingen op het gebied van christen zijn en bidden op het werk bij. Hij telt op dit moment gebedsgroepjes op ruim 280 locaties in 179 verschillende organisaties en bedrijven in Nederland en België.</em></p>

</div>
<div class="categories">
	<p>Categorie: 
		
			<a href="/categorie/gebed">Gebed</a>
		
	</p>
</div>
			</div>
			<div class="sidebar">
				<h2>Categorieën</h2>
				<li class='category'><a href='/categorie/7_mountain_message/'>7 Mountain Message (1)</a></li>
<li class='category'><a href='/categorie/achter_de_schermen/'>Achter de schermen (23)</a></li>
<li class='category'><a href='/categorie/ambitie_en_carrière/'>Ambitie en carrière (4)</a></li>
<li class='category'><a href='/categorie/bijbelse_voorbeelden/'>Bijbelse voorbeelden (6)</a></li>
<li class='category'><a href='/categorie/boeken/'>Boeken (4)</a></li>
<li class='category'><a href='/categorie/gebed/'>Gebed (5)</a></li>
<li class='category'><a href='/categorie/getuigen/'>Getuigen (15)</a></li>
<li class='category'><a href='/categorie/gezag/'>Gezag (2)</a></li>
<li class='category'><a href='/categorie/heilige_geest/'>Heilige Geest (6)</a></li>
<li class='category'><a href='/categorie/identiteit_in_christus/'>Identiteit in Christus (31)</a></li>
<li class='category'><a href='/categorie/integriteit/'>Integriteit (6)</a></li>
<li class='category'><a href='/categorie/leiderschap/'>Leiderschap (1)</a></li>
<li class='category'><a href='/categorie/passie/'>Passie (4)</a></li>
<li class='category'><a href='/categorie/relaties/'>Relaties (10)</a></li>
<li class='category'><a href='/categorie/sacred-secular_divide/'>Sacred-Secular Divide (2)</a></li>
<li class='category'><a href='/categorie/stress/'>Stress (3)</a></li>
<li class='category'><a href='/categorie/theologie_van_werk/'>Theologie van werk (8)</a></li>
<li class='category'><a href='/categorie/werk-privé_balans/'>Werk-privé balans (3)</a></li>

			</div>
		</div>
	</body>
</html>
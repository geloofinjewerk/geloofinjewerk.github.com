<!DOCTYPE html>
<html>
	<head>
		<meta charset="utf-8">
		<title>Stress? Zo overleef je je job! - Geloof in je werk</title>
		<link rel="stylesheet" href="/css/style.css">
		<script type="text/javascript">
			var _gaq = _gaq || [];
			_gaq.push(['_setAccount', 'UA-9729088-1']);
			_gaq.push(['_trackPageview']);

			(function() {
			var ga = document.createElement('script'); ga.type = 'text/javascript'; ga.async = true;
			ga.src = ('https:' == document.location.protocol ? 'https://ssl' : 'http://www') + '.google-analytics.com/ga.js';
			var s = document.getElementsByTagName('script')[0]; s.parentNode.insertBefore(ga, s);
			})();
	</script>
	</head>
	<body>
		<div class="container">
			<div class="header cf">
				<h1 class="page-title"><a href="/">Geloof in je werk</a></h1>
				<h2 class="page-subtitle">christen zijn op je werk</h2>
			</div>
			<div class="main">
				<h1>Stress? Zo overleef je je job!</h1>
<div class="post_image">
	<img src="/images/2011/05/stress-vrijheid.jpg" alt=""/>
</div>
<div class="content">
	<p>Mijn beenspieren stonden strak aangespannen. Wat ik ook probeerde, ze wilden niet ontspannen. Ik lag al uren te woelen en te draaien. Steeds maar weer dacht ik aan dat project dat dreigde te mislukken. Steeds opnieuw speelde het filmpje van de afgelopen maanden zich in mijn hoofd af. Wat hebben we fout gedaan? Wat heb ik gemist? Welke signalen heb ik niet opgevangen?</p>

<p>Ik kon de slaap niet vatten. Ik had geen rust. Ik had stress.</p>

<p>Herkenbaar? Vast wel.</p>

<h2>Stress? Neh, gewoon druk!</h2>

<p>Stress. Wat een vervelend woord. Het klinkt zo negatief, alsof je de strijd verloren hebt. Alsof je opdracht of baan groter is dan dat jij aankan.</p>

<p>Druk zijn klinkt dan een stuk beter, dan ben je volop bezig met hele urgente dingen, zodat je geen tijd hebt voor andere (belangrijke?) dingen.</p>

<p>In de praktijk is er nauwelijks een verschil. Als je druk bent heb je vaak stress en als je gestresst bent heb je het vaak druk. Maar we willen geen verliezers zijn, dus zeggen we liever tegen onszelf dat we het gewoon druk hebben in plaats van dat we erkennen dat we stress ervaren.</p>

<p>Mijn definitie van stress is:</p>

<p><em><strong>Stress is het tegenovergestelde van rust.</strong></em></p>

<p>Je kunt veel te doen hebben en toch rust ervaren. Je kunt niet tegelijkertijd stress hebben en rust ervaren. Stress is best makkelijk te herkennen.</p>

<p>Veel (leidinggevende) functies brengen tegenwoordig flinke verantwoordelijkheden met zich mee. Je moet beslissingen nemen over grote geldbedragen, je bent verantwoordelijk voor het slagen of mislukken van projecten en producten, je moet het kaf van het koren scheiden als het gaat om je personeel etc. etc. Tel daarbij op de toenemende werkdruk als gevolg van bezuinigingen en crisissen en voilà: er ontstaat een broeinest voor stress.</p>

<p>Het is dan ook geen wonder dat veel werknemers tegenwoordig gestresst thuis komen.</p>

<h2>Stress: Hoe overleef je je stressvolle job?</h2>

<p>De vraag is nu: Hoe kun je de rust weer terugvinden? Hoe overleef je je stressvolle job? Hanteer in een stressvolle week het volgende, praktische stappenplan.</p>

<h3>Stap 1: Neem een avond vrij</h3>

<p>Als je deze week een avond zonder afspraken hebt, hou die dan vrij. Dat wordt jóuw avond.</p>

<p>Als al je avonden al vol zitten, kies dan één avond en cancel alle afspraken van die avond. Niet alles is even belangrijk, bij voorkeur kies je de minst belangrijke afspraken om af te zeggen. Het cancellen van die afspraken is een statement voor jou en anderen dat jij je rust serieus neemt!</p>

<h3>Stap 2: Zorg dat je alleen bent</h3>

<p>Laat je man/vrouw en kinderen iets leuks gaan doen of ga naar een eigen kamer in huis waar je niet gestoord zal worden.</p>

<p>Zorg dat je de avond alleen kunt doorbrengen: computer uit, televisie uit, mobiel uit, etc. Dit wordt een avond met jou en God, niemand anders hoeft daarbij te zijn en niets is zo belangrijk dat het niet kan wachten.</p>

<h3>Stap 3: Music, please!</h3>

<p>Muziek kan jou heel goed dienstbaar zijn om je in de aanwezigheid van God te brengen. Tip: <a href="http://www.ihop.org/theprayerroom">de livestream van het International House of Prayer</a> (IHOP) in Kansas City, VS. Daar wordt 24 uur per dag God aanbeden en voorbede gedaan. De livestream laat je het live meebeleven. Zet de muziek aan en zoek een comfortabel plekje in een stoel of op een bank (bonuspunten voor een matras op de grond!).</p>

<h3>Stap 4: Laat de Heilige Geest toe</h3>

<p>Luister naar de muziek en sta de Heilige Geest toe om je te doen ontspannen. Geniet ervan hoe de gedachten aan de dingen die je moet doen, verantwoordelijkheden, problemen, etc. wegsterven om plaats te maken voor een warme deken van Gods liefde.</p>

<p>Sta de Heilige Geest toe om diep in je hart Zijn Liefde te bewerken. Sta Hem toe om je nieuwe dingen te laten zien. Sta Hem toe om je mee te nemen naar het Vaderhart van God, naar diepe intimiteit met de Vader.</p>

<p>Als Hij je een Bijbeltekst in gedachten geeft, lees die dan. Lees hem nog een keer en nog een keer en nog een keer en nog een keer… Geniet van de vrede van God die je ervaart.</p>

<h3>Stap 5: Er is geen stap 5</h3>

<p>Dit was het, zo simpel is het! De vrede van God is het beste ‘medicijn’ voor stress. De liefde en rust die Hij in je plant gaat daar niet meer weg. Je zult meer vrede ervaren, ook in je werk.</p>

<p>Zo overleef je samen met Hem iedere stressvolle job!</p>

</div>
<div class="categories">
	<p>Categorie: 
		
			<a href="/categorie/stress">Stress</a>
		
	</p>
</div>
			</div>
			<div class="sidebar">
				<div class="aside">
					<h2>Categorieën</h2>
					<ul class="no-bullets">
						<li class='category'><a href='/categorie/7_mountain_message/'>7 Mountain Message (1)</a></li>
<li class='category'><a href='/categorie/achter_de_schermen/'>Achter de schermen (23)</a></li>
<li class='category'><a href='/categorie/ambitie_en_carriere/'>Ambitie en carrière (4)</a></li>
<li class='category'><a href='/categorie/bijbelse_voorbeelden/'>Bijbelse voorbeelden (6)</a></li>
<li class='category'><a href='/categorie/boeken/'>Boeken (4)</a></li>
<li class='category'><a href='/categorie/gebed/'>Gebed (5)</a></li>
<li class='category'><a href='/categorie/getuigen/'>Getuigen (15)</a></li>
<li class='category'><a href='/categorie/gezag/'>Gezag (2)</a></li>
<li class='category'><a href='/categorie/heilige_geest/'>Heilige Geest (6)</a></li>
<li class='category'><a href='/categorie/identiteit_in_christus/'>Identiteit in Christus (31)</a></li>
<li class='category'><a href='/categorie/integriteit/'>Integriteit (6)</a></li>
<li class='category'><a href='/categorie/leiderschap/'>Leiderschap (1)</a></li>
<li class='category'><a href='/categorie/passie/'>Passie (4)</a></li>
<li class='category'><a href='/categorie/relaties/'>Relaties (10)</a></li>
<li class='category'><a href='/categorie/sacred-secular_divide/'>Sacred-Secular Divide (2)</a></li>
<li class='category'><a href='/categorie/stress/'>Stress (3)</a></li>
<li class='category'><a href='/categorie/theologie_van_werk/'>Theologie van werk (8)</a></li>
<li class='category'><a href='/categorie/werk-prive_balans/'>Werk-privé balans (3)</a></li>

					</ul>
				</div>
				<div class="aside">
					<h2>E-book De Spiegel</h2>
					<a href="/despiegel/">
						<img src="/images/2010/03/De-Spiegel-240x240px.jpg" height="240" width="240" alt="E-book De Spiegel: Jouw identiteit in Christus uitgelegd"/>
					</a>
				</div>
			</div>
		</div>
	</body>
</html>